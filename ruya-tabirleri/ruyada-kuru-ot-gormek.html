<!DOCTYPE html><html><head><title>Rüyada Kuru Ot Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Kuru Ot Görmek</h1><p>Rüyada kuru ot görmek, sevilen kişilerden uzak bir hayat yaşamak demektir. İş yüzünden ya da kişinin istemediği bir olay yaşaması neticesinde kendi isteğiyle bulunduğu yeri terk edeceğini, insanlara karşı güvenini kaybetmesi yüzünden yalnız başına yaşamaya karar vereceğini bildirir. Geçici bir durumu işaret ettiği gibi, kalıcı bir yaşamı da işaret edebilir. Kuru ot hayallerin sona erdiğini, kişinin umudunu yitirdiğini, karanlık içinde kaldığını da gösterir. İslami olarak inancın zayıfladığını bildiren rüya, kişinin kurtuluşu olmadığını düşündüğü anda Allah’a yönelip dua ederek hayatı için iyilik istemesi gerektiğini söyler. Kuru ot hastalık anlamına da gelir ve kişiyi günden güne daha da güçsüz bırakacak elim bir rahatsızlığın ortaya çıkacağını tabir eder.</p><h2>Rüyada Kuru Ot Yakmak</h2><p>Talihin dönmesi demektir ve ikinci bir şans elde etmek yoluyla kişinin tüm hayatını yeni baştan inşa edeceğini bildirir. Kuru ot yakan kimselerin evlerindeki uğursuzluk gider ve kısmetleri yeniden açılmaya başlar. Rızkını kazanamayan kişilerin ellerine ufak da olsa para geçmeye başlayacağını, umutsuzluğun yerini umudun alacağını bildirir. Hatalarından dönecek olan kişinin, daha iyi bir hayat yaşamak için tüm hayat kontrolünü elinde tutacağına da delalettir.</p><h2>Rüyada Kuru Ot Yemek</h2><p>Şifa bulmak anlamına gelir ve hasta kişilerin başka kimselerden alacakları yardımlar ve tıbbın desteğiyle ayağa kalkacaklarını müjdeler. Aza kanaat getirmek demek olan rüya, bundan sonraki yaşantıda kişinin daha refah ve bolluk içinde bir yaşam süreceğini, sıkıntıları bir bir atacağını, eksikliklerini kapatıp, sevdiklerine daha güzel bir hayat sunacağını da bildirir.</p><h2>Rüyada Kuru Ot Görmenin Psikolojik Yorumu</h2><p>Rüya sahibinin kendisini değersiz hissettiğini ifade eder. Çocukluk yıllarında ailesi tarafından hor görülen, yaptıkları beğenilmeyen ve sürekli ağır eleştiri alan kişilerin yetişme dönemlerinde özgüven eksiliği yaşamalarından dolayı bugünkü hayatlarını bir türlü istedikleri gibi kuramadıklarını, cesaretsizlikleri yüzünden daima kendilerini suçladıklarını da bildirir.</p></body></html>
