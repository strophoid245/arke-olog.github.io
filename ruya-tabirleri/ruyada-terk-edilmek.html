<!DOCTYPE html><html><head><title>Rüyada Terk Edilmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Terk Edilmek</h1><p>Rüyada terk edilmek, hayal kırıklığına neden olacak bir gönül ilişkisine başlamak ve kişinin hiçbir uyarıya kulak asmaması sonucunda üzülmesi anlamına gelir. Genellikle çevreden veya kişinin ailesinden onay almadan yapılan bir evliliğe de işaret eden rüya, beklentilerin boşa çıkacağına mutsuz bir evlilik yüzünden üzüntü ve kalp kırıklıkları yaşayacağına alamettir. Aile içinde yaşanacak acı kayıplar sonucunda kişinin yalnız kaldığına, kendisini güçsüz ve kimsesiz hissedeceğine de tabir edildiği gibi, sosyal ortamlardan soyutlanmanın, kendisini korumak için karşısına çıkan kişilere mesafeli davranıldığına da yorulur.</p><p>Rüyada terk edilmek, yalnız kalmaya ve öz güveni yitirmeye neden olacak durumlarla karşılaşılacağına dair bilgi verir. Genellikle kişinin kendisinden değil, yakın arkadaş veya sevdiği kimselerden kaynaklanan davranışların yaratacağı bu olumsuz durumlar kişinin hassas yapısında bozulmalara neden olacağı için, ruhsal olarak kendini çaresiz, mutsuz ve kimsesiz hissedeceği bir süreç geçireceği şeklinde tabir edilir. Terk edildiğini görmek bugüne değin kişiye destek veren kişilerin bir anda uzak duracaklarını ve desteklerini de esirgeyeceklerini bildirir. Kişi bundan sonraki yaşamında tek başına ayakta durmak zorunda kalacağı için yeni kararlar almak ve içinde bulunduğu şartları, durumları yeni baştan ele alıp değerlendirmek zorunda kalır.</p><p>&nbsp;</p><h2>Rüyada Sevgiliyi Terk Etmek</h2><p>Sevgilisini terk ettiğini gören kişiler mevcut ilişkilerinde ciddi sorunlar yaşarlar ve büyük kavgalara yaparlar. Geri dönmesi zor sözlerin ağızdan çıkması olarak da yorumlanan rüya evliliklerde kişilerin huzurlarını kaçıracak bazı gelişmeler nedeniyle evleri ayırma düşüncesinin gündeme gelmesini, boşanma sürecine girileceğini de bildirir. Bu rüya bazen biten bir şeyin kişi için son derece hayırlı bir duruma neden olacağını da ifade eder. Sevilen kişilerden uzağa gitmek zorunda kalmak ya da uzun yıllar boyu hasret çekmek anlamına da gelir. Yurt dışında yaşamaya başlamak, aileden uzak kalmak ve yepyeni bir hayata başlamak olarak da yorumlanır.</p><p>Rüya sahibinin sorunlarla karşılaşacağına delalet eder. Kişi, yanlış kişilere inanmak ve güvenmek sureti ile olumsuz olaylarla karşılaşacak ve hiç olmayacak durumlara düşecek demektir. Rüyayı gören kişinin en büyük zaafının herkesi kendisi gibi iyi niyetli ve temiz kalpli olarak düşündüğü ve öyle sandığı şeklinde yorumlanır.</p><p>&nbsp;</p><h2>Rüyada Terk Edilmiş Bir Çocuk Bulmak</h2><p>Sokakta terk edilmiş bir çocuk gören kişinin yoksul birine önemli yardımları olur. İslami olarak düşkün veya ihtiyaç sahibi olan kimselere yapılan yardımların kişiye büyük sevaplar kazandıracağını işaret eder. Çocuk sahibi olmayan aileler için evlat edinmek için başvuruda bulunmaya veya çocuk sahibi olmak için uzunca bir süre beklemek zorunda kalacaklarına da tabir edilir.</p><p>&nbsp;</p><h2>Rüyada Sevgili Tarafından Terk Edilmek</h2><p>Korkuların kişiyi rahatsız edecek bir boyuta geleceğini, var olan aile saadetinin veya özel hayatının dış etkenlerden korunması için fazlasıyla düşünülüp, aşırı kıskanç hareketlerde bulunulacağını bildirir. Sevgilisi tarafından terk edildiğini gören kişiler gerçek yaşamların ya da özel hayatlarında bazı sorunlar yaşarlar ve genellikle doğru iletişim kuramadıkları için de sorunları hakkında yeterli çözümler üretemezler. Tıkanmış ilişkilerin ve kişiye zarar veren aşırı şüpheci davranışların, düşüncelerin de ifadesi olan rüya, silkelenmek gerektiğini, küçük olayları fazla abartmadan hareket edilmesini işaret eder.</p><h2>Rüyada Ailesi Tarafından Terk Edilmek</h2><p>Rüya sahibinin anne veya babasıyla arasında oluşacak bir kırgınlığın gereğinden fazla uzayacağına ve bu durumun kişiye manevi anlamda büyük zararlar vereceğine alamettir. Ailesinin kendisini terk ettiğini görenler gerçek yaşamlarında yalnız bırakılır veya yaptıkları işlerde aileden destek görmeden hareket etmek zorunda kalırlar. Genellikle uyumsuz ilişkilerin ve kişinin inatçı bir şekilde davranmasının ailesi tarafından hoş karşılanmadığını bildiren rüya, davranışlarda değişiklik yapmanın faydalı olduğuna da dikkat çeker.</p><p>&nbsp;</p><h2>Rüyada Terk Edildiğini Görmek</h2><p>Rüyayı gören kişinin tabiri caizse başarısının ve mutluluğunun önüne taş koyacak bazı insanların olduğu ve bunların da sessiz sessiz arkadan iş çevirdiğine rivayet edilirken bir diğer yandan da rüya sahibinin düşünmeden atacağı adımlar nedeni ile üzgün, mutsuz ve zor günler geçireceğine alamet eder.</p><h2>Rüyada Nikâhta Terk Edilmek</h2><p>Rüyasında nikâhta terk edildiğini gören kişi büyük umutlarla girdiği bir işten yana hayal kırıklığı yaşayacak demektir. Rüya sahibinin bir ortaklık işinde emeklerinin ve çalışmalarının boşa gitmesi nedeni ile karamsarlığa düşeceğine ve bir süre bu olayın etkisinde kalacağına rivayet edilir.</p><h2>Rüyada Evi Terk Etmek</h2><p>Bir kişi eğer rüyasında evini terk ettiğini görürse o kişi mutluluk, başarı, bol nimet ve hayırlı olacak kazançla nasiplenecektir diye kabul edilir. Rüyayı gören kişinin hayatında büyük fark ve değişiklik yaratacak gelişmelerin olacağına bu sayede hem yaşadığı çevrenin, hem işinin hem de yaşamının daha iyi yönde değişiklik göstererek, daha da ileriye gitmesine ve üst noktalara gelmesine vesile olacağına tabir edilir.</p><p>&nbsp;</p><h2>Rüyada Terk edilmenin Psikolojik Yorumu</h2><p>Yalnız kalma korkusuna kapılan kişilerin genellikle kalabalık bir çevreye sahip olmak için uğraş verdiklerine, her zaman kalabalık bir aile içinde yer almak istemelerine, sevdikleri kişilerin kayıplarını düşünmeye dahi tahammül edemediklerine yorumlanır.</p><p>Rüyada terk edilmek, iyi değildir. Rüya sahibinin çevresindeki insanlar nedeni ile düşeceği sıkıntıya, zorluğa, üzüntüye ve kedere işaret eder. Rüyayı gören kişinin çevresinde zayıf ve korkak düşmanları olduğu anlamına gelir ve bu kimselerin onu kötüleyerek, toplumun gözünden düşmesi için uğraşacaklarına yorulur. Bu rüya aynı zamanda rüya sahibinin kendi eli ile kendine vereceği zarara yorulur.</p><p>İlişki sahibi olan kişilerin sevgilileri veya eşleri tarafından bir gün terk edilmekten dolayı korkmalarını, sürekli olarak tetikte bulunmanın ruhsal açıdan kişiyi yorduğunu ifade eder. Bilinçaltında yerleşen kaybetme korkusunun kişinin psikolojisinin zayıflamasına neden olduğunu da bildirir.</p></body></html>
