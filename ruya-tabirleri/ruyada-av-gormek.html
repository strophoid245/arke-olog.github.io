<!DOCTYPE html><html><head><title>Rüyada Av Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Av Görmek</h1><p>Rüyada av görmek, büyük bir fırsat sonrasında kişinin gözünün açılacağını ve karşısına çıkan her koşulu çok iyi düşünüp değerlendirerek hareket edeceğini, atıldığı her girişimden tahmininden fazla gelir elde ederek daha güçlü bir kimse haline geleceğini, düşmanların veya hasımların karşısında iktidarlı duruşu nedeni ile kendisini koruma altına alacağını bildirir. Mantık ve akıl çerçevesinde yapılacak bir mücadeleye, iş alanında çetin koşullardan kolaylıkla sıyrılmaya da delalettir. Hayat düzeninde meydana gelecek ciddi değişiklikle beraber kişilerin manevi olarak da çok farklı bir yola gireceklerini, inatçı bir kişilikle eldeki işlerin sonuna kadar gidip alnının akıyla çıkılacağına yorumlanır.</p><h2>Rüyada Av Hayvanı Görmek</h2><p>Düşüncelerin gerçekleşmesi için altın değerinde bir fırsatla karşılaşan rüya sahibinin hayatını bambaşka bir hale getirecek güzel anlaşmalar yapacağına, fikirlerini hayata geçirirken aklıselim kişilerden de görüş alarak daha akılcı bir şekilde hareket edeceğine tabir edilir. Başkalarının etkisi altında kalmadan, yalnızca kendi fikirlerini ve tecrübelerini baz alarak hareket eden kişinin yeni iş girişimi için uygun zemini sağlayacağına, iş başlangıçlarına, maddi olanakların artacağına ve her türlü zenginliğe alamettir.</p><h2>Rüyada Av Hayvanı Yemek</h2><p>Gösterilen çabaların boşa çıkmayacağını, aile hayatında ve iş hayatında denge tutturulacağını, kazancını artıran rüya sahibinin kısa bir süre sonra bir mülk satın alacağını, yeni bir eve taşınmayı ve değişecek olan arkadaş çevresini işaret eder. Av hayvanı yemek helal lokma şeklinde de tabir edilir ve kişinin hakkı olmayana el sürmediğine, haramdan kaçınarak daha düzgün ve inançları doğrultusunda bir hayat süreceğini de işaret eder.</p><h2>Rüyada Av Görmenin Psikolojik Yorumu</h2><p>Karşısına çıkan her kişiden menfaat sağlamak isteyen rüya sahibinin aşırı çıkarcı yaklaşımları nedeni ile yalnız kaldığına ve hatayı başkalarında aradığı için çevresine karşı sürekli olarak bir öfke içinde olduğunu ifade eder. Av görmek aynı zamanda kendisini kurban olarak gören ve yaşadığı her şeye kader çerçevesinden bakan kişileri de sembolize eder.</p><p>Rüyada eti yenen hayvanlardan birini karada ve denizde avlamak, helal mal ve menfaattir. Avlamak istediği hayvanın kendisine tabi olduğunu gören, muradına erişir. Başkanlığa nail olur. Kendisinin başkaları tarafından avlanıldığını gören, dinde bid'ate sapar, yalan şeyleri tasdik eder. Avının organlarından yara olmadığı halde kan çıktığını gören, tedbirsiz davranır. Dinde endişeli olur.</p></body></html>
