<!DOCTYPE html><html><head><title>Rüyada Boğa Kesmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Boğa Kesmek</h1><p>Rüyada boğa kesmek, çok hayırlı bir rüyadır ve gören kişinin mesleki hayatında güç sahibi olacağına yorumlanır. Kişinin işinde bir üst makama geçeceği, mertebe atlayacağı, düşmanı varsa yeneceği demektir. Aynı zamanda adağı olan kişilerin de dileklerinin gerçek olması üzerine adaklarını yerine getireceklerinin müjdesini verir. Boğayı tek başına kesen kişi ömür boyu başarılı bir iş hayatına kavuşur. Tüm dilekleri gerçek olacağı gibi, muradına erer. Aynı zamanda sağlık açısından da kişinin hiçbir zaman elden ayaktan düşmeyeceğini, yaşlılığında bile çok dinç, sağlıklı biri olacağını ifade eder. Fiziksel güç kadar manevi gücün de işareti olan rüya, bu dönemde kişinin inancıyla alakalı geçeceği her türlü testi başarı ile atlatacağını, nefsine yenik düşmeden yaşayacağını ve büyük sevaplara imza atacağını da bildirir.</p><h2>Rüyada Boğa Öldürmek</h2><p>Helal olmayan yollardan boğa öldürmek, şaibeli bir işe karışmak yahut istemeden, kişinin haberi olmayan bir mevzuda yer almak demektir. Boğaya eziyet ederek öldürmek yanlış yollardan güç kazanmak, helal yerine harama yönelmek, kısa bir süre de olsa nefsine yenik düşmek anlamındadır. Silahla boğa vurmak ise, maddi gücünü artırmak isteyen kişilerin hırsla hareket etmelerinden ötürü yanlış kimselerle iş yaparak itibarlarını zedeleyecek durumlar yaşamalarını bildirir. Kendine saldıran boğayı öldürmek ise rakiplerini çok kısa sürede etkin şekilde geride bırakmak şeklinde yorumlanır.</p><h2>Rüyada Boğa Yaralamak</h2><p>Henüz iş konusunda tam anlamı ile tecrübe sahibi olunmadığını ve kişinin boyundan büyük işlere kalkışmaması gerektiğini bildirir. Özellikle iş girişimlerinde bulunanların yahut başka kişilerle ortaklık yapmak isteyenlerin sonradan pişman olabileceklerini, şartların olgunlaşmasını beklemeden harekete geçmemelerinin çok daha hayırlı olacağını ifade eder.</p><h2>Rüyada Boğa Kesmenin Psikolojik Yorumu</h2><p>Hayatla ilgili kaygılarını gidermek isteyen kişilerin güç elde etmek için çabaladıklarını başkalarının gözünde değerli biri haline gelmek istediklerini bildirir ve rüya sahibinin itibarına çok düşkün olduğunu da ifade eder.</p></body></html>
