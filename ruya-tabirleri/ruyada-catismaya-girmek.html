<!DOCTYPE html><html><head><title>Rüyada Çatışmaya Girmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Çatışmaya Girmek</h1><p>Rüyada çatışmaya girmek, kişinin namusuna söylenecek kötü bir söz yüzünden büyük bir kavgaya girişeceğine, aşırı sinirli olmasından ötürü bu kargaşa içinde zaman zaman sevdiği insanları da incitecek sözler sarf edeceğine yorulur. Düşmanların yaptığı planların farkına varılmayacağına ve gafil avlanacak olan rüya sahibinin büyük bir yenilgi almasına da tabir edilir. Kişisel ilişkilerdeki bağlarda meydana gelecek zayıflığa, güçten düşmeye ve başkalarına muhtaç hale gelmeye de delalettir. Çatışmaya girmek tartışmalara, kişiyi psikolojik olarak yıpratacak sorunlara da alamet eder. Özel yaşamın başkalarının ağzında sakız olacağına, dedikoduların hat safhaya ulaşacağına ve tüm bunların kişinin hem sosyal, hem de iş hayatını olumsuz yönde etkileyeceğine habercidir.</p><h2>Rüyada Silahlı Çatışmaya Girmek</h2><p>Büyük bir mücadele vermek, sahip olunan tüm değerleri korumak adına çabalamak, kendi ismini temize çıkarmak için savaşmak demektir. Yaşanan haksızlıklardan alnının akıyla çıkmayı başaracak olan rüya sahibi bu dönem içinde bazı olumsuz haberler alarak üzülecek demektir. Geleceğe dair planlarda büyük değişikliklerin meydana geleceğini de bildiren rüya, zor zamanlarda kişiyi canla başla savunacak insanların, dostların varlığına da yorulur.</p><h2>Rüyada Düşmanla Çatışmaya Girmek</h2><p>Bugüne kadar korkulan, çekincelere sahip olunan kötü bir durumun nihayet kişinin atacağı bir adımla sonuçlanacağını işaret eder. Gerçek hayatta düşmanı olan kişilerin gözü pek davranışları sayesinde gücünü ispat edebileceğini de bildiren rüya hak edileni almak, saygınlığı, itibarı geri kazanmak anlamına gelir. Düşmanıyla çatışmaya giren kimse genç ise, gelecekte çok büyük işler başarır ve iş hayatında yaptıkları ile herkesin saygısını kazanan başarılı bir iş adamı olur.</p><h2>Rüyada Çatışmaya Girmenin Psikolojik Yorumu</h2><p>Ruhen yaşanan karmaşaların, kendini tatmin edememenin, gelecek kaygısının ve ne yapacağını bilemiyor olmanın ifadesidir. Bu rüya kendi içinde çatışma yaşayan, aynı anda birbirine zıt düşüncelere sahip olan kimselerin tutarsızlığı ile de açıklanabilir.</p></body></html>
