<!DOCTYPE html><html><head><title>Rüyada Birinin Yaşlandığını Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Birinin Yaşlandığını Görmek</h1><p>Rüyada birinin yaşlandığını görmek, o kimsenin hayatta çekeceği her türlü cefaya, içine düşeceği kederli durumlara ifade edilir. Yakın çevreden birinin başına gelen felaketlerden haberdar olmak, sağlığının bozulduğunu görmek ya da o kişinin geçireceği bir ameliyat sonrası ziyaretine gitmek demektir. Aile içinden birinin yaşlandığını görmek rüya sahibini üzecek bir meselenin ev içinde konuşulup tartışılacağına ve aile büyüklerinin devreye gireceğine, moral bozukluğuna ve hayata karşı isteksizlik içine girmeye alamettir. Kişiye yakın birinin yaşlanması üzücü haber almak demektir ve mutsuzluk çekildiği anlamına gelir. İleri yaşlardaki kimseler için evlatlarına duydukları özlemin artacağına, kendilerini yalnız hissettikleri için gizli gizli ağladıklarına, dertlerini kimseye açmadıklarına tabir edilir. Sevilen, destek görmek istenen kişilerden uzak kalmak, geçmiş günlere hasret kalmak anlamına da gelir.</p><h2>Rüyada Kendisinin Yaşlandığını Görmek</h2><p>Her konuda sıkıntıya düşüleceğini ve var olan hayat düzeninin bir anda bozularak kişiyi kedere sokacağını ifade ederken, bu dönemde aile içinde de çatlak sesler çıkacağını, yakınlarından gerekli desteği göremeyen rüya sahibinin üzüntüsünü içine atacağını ifade eder. Sıkıntıdan kaynaklanan kurdeşen, cilt rahatsızlıkları, mide ağrıları veya migren gibi sağlık sorunlarının da bu dönemde baş göstereceğini ancak ciddi anlamda kişinin hayatını etkileyecek bir hastalığın mevcut olmayacağını belirtir.</p><h2>Rüyada Babasının Yaşlandığını Görmek</h2><p>Güç almak, mesleki anlamda birinden yardım görmek ve aile büyüklerinin işlerini devralarak başarılı olmak demektir. Erken yaşta olgunlaşmak ve sorumluluk almak zorunda kalan rüya sahibinin hayatını belli bir düzene koymak için adımlar atacağı bu dönemde yapılacak evliliklerin, şirket açmanın da işaretini verir. Çocuklarına, ailedeki herkese örnek davranışlar göstermek, aile büyüklerinin hatırlarını sormak için yolculuklar yapmak, hayırlı kısmetler elde etmek manasındadır.</p><h2>Rüyada Birinin Yaşlandığını Görmenin Psikolojik Yorumu</h2><p>Geç kalmışlık ve geçmişe hayıflanma duygularının kişide bazı ruhsal bunalımlara neden olduğunu, ailesine aşırı düşkün kimselerin evham içinde olduklarını ve sevdiklerini bir şey olmasından duydukları kaygının esiri olduklarını ifade eder.</p></body></html>
