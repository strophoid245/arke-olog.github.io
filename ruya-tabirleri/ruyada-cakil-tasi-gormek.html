<!DOCTYPE html><html><head><title>Rüyada Çakıl Taşı Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Çakıl Taşı Görmek</h1><p>Rüyada çakıl taşı görmek, zorluk, zahmet, çile ve sıkıntı anlamına gelir. Rüya sahibinin yaşantısının yarı iyi yarı kötü geçeceği ile tabir edilir. Kişi, üst üste pek çok musibet yaşayacak ve büyük çaresizlik içine düşecek, üzülüp gözyaşı dökecek demektir. Kötü haberler alıp, kötü sözler işitecek, çok stresli ve gergin günler geçirecektir. Rüyada çakıl taşı görmek, rüya sahibini bunalıma sürükleyecek olayların yaşanmasına delalet eder.</p><h2>Rüyada Çakıl Taşı Toplamak</h2><p>Sıkıntı veren sözler duymak anlamına gelir. Rüyasında çakıl taşı topladığını gören kişi, kendisine ağırlık yapacak ve içine dert olacak laflar duyacak demektir. Rüya sahibi, kendisini doğru ifade edememenin ve hiç hak etmediği sözler işitmenin verdiği ağrılıkla çok üzücü günler geçirip, uzun süre bu ruh halinden kurtulamayacaktır.</p><h2>Rüyada Çakıl Taşında Yürümek </h2><p>Bir kişi kendisini çakıl taşları üzerinde yürürken görürse eğer, kendisine zahmet verecek ve kapasitesini zorlayacak işlere girişecek demektir. Rüya sahibi gücünü aşan işler yapmaya kalkıp, çok zorluk çekecek ama yine de yılmadan mücadele edecek ve o işi başarmak için ter dökecek diye tabir edilir.</p><h2>Rüyada Küçük Taşlar Görmek</h2><p>Rüyada görülen küçük taşlar pek çok anlama gelir. Toplumdaki kişilerin varlığına yani insanoğluna, bilge olmak için çok okuyan ve gezen kişilere, kendini dine adayan kişilere, Allah yolunda en kutsal işleri yapma şerefine nail olmaya, kötü söze ve mutsuzluğa neden olacak haberlere işaret eder.</p><h2>Rüyada Denize Taş Atmak</h2><p>Rüyasında denize taş attığını gören kişi, bir felakete uğrayacak ve su ile gelecek bir afet nedeni ile maddi zarara uğrayıp, çok zor günler geçirecek ve darda kalacak demektir.</p><h2>Rüyada Kuyuya Taş Atmak</h2><p>Rüyasında kuyuya taş attığını gören kişi için hayırlı bir kısmet çıkacak ve onunla mutlu bir izdivaç gerçekleştirecektir.</p><p>Bir kimsenin rüyasında bir kuyuya çakıl taşı attığını görmesi; o kimsenin evleneceğine veya evlenme sebebiyle zengin olacağına, kişinin rüyasında denize çakıl taşı attığını görmesi, kimsenin elinden mal ve para çıkacağına, kişinin rüyasında doğrudan herhangi bir yere çakıl taşı attığını görmesi; o kimsenin bir başkasına iftira edeceğine işaret eder. Rüyanızda çakıl taşı toplayıp sonra topladığınız taşları bir kuyuya attığınızı görmeniz; eğer bekâr iseniz evleneceğinize veya mal-mülk satın alacağınıza, rüyanızda küçük çakıl taşları görmeniz; bazen de herhangi bir konuda şahitlik yapacağınıza yorumlanır. Bir kimsenin rüyasında yerden aldığı çakıl taşını, arslan, kaplan, maymun ve karga gibi hayvanlara attığını ve rüyayı da hac aylarında görmesi halinde o kimsenin; gelecekte hacca gideceğine ve hacda şeytanı taşlayacağına, eğer rüya hac aylarının dışında görülmüş ise toplanan küçük taşlar, rüya sahibinin düşman veya fasık bir kimse aleyhinde duâ edeceğine veya onlara sövüp sayacağına işaretle tabir olunur.</p></body></html>
