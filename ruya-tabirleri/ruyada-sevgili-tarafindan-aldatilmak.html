<!DOCTYPE html><html><head><title>Rüyada Sevgili Tarafından Aldatılmak - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Sevgili Tarafından Aldatılmak</h1><p>Rüyada sevgili tarafından aldatılmak, kişinin kendisini güven içinde hissetmediğine ve yaşadığı her olaya, karşılaştığı her kişiye tereddütle yaklaştığına delalettir. Evli kimseler için ailedeki huzursuzluğa işaret eden rüya aynı zamanda rüya sahibinin eşine karşı çok daha olumlu ve anlayışlı yaklaşması gerektiğine dair bir uyarıda bulunur. Rüyasında sevgilisi tarafından aldatıldığını gören kişiler mevcut ilişkilerinde ciddi bir kayıp korkusu yaşarlar ve öz güven eksikliğinden dolayı duygularını kontrol edemezler. Güvensizlik içinde sürdürülen bir ilişkiye ya da evlenmek üzere olan kişilere tabir edilir.</p><h2>Rüyada Eşi Tarafından Aldatılmak</h2><p>Haneye giren çıkan ve düşmanlık besleyen bir kimseye işaret eder. Kişinin kısmetlerinin önüne geçen, kendisini çekemeyen veya kıskanan bir kadına da işaret eden rüya, evli bayanlar için eşlerinin hayatına girecek olan kötü ahlak sahibi bir kadını da işaret eder. Özellikle evli kişiler için aile birliğinin yaşanacak kötü ilişkiler, yanlış davranışlar veya tercihler sebebiyle dağılacağına ve tamiri zor durumlara neden olacağına da tabir edilir. İslami yorumlara göre ise kişinin sıkıntılarından Allah’ın yardımı ile sıyrılmasına yorumlanmalıdır.</p><h2>Rüyada Sevgili Görmek</h2><p>Bekar kimseler için gönüllerindeki gibi bir eşe ve dillerden düşmeyecek bir düğün yaşanacağına yorumlanır. Görülen sevgili eski ise bu durumda geçmişten bugüne devreden ve sıkıntı yaratan bir borca, evli biri için sevgili görmek de aile huzurunun başka kişiler tarafından bozulacağına yorumlanır. Farklı bir yoruma göre sevgilisi olan biri rüyasında onu görürse bu kısa zaman içinde ayrılık yaşanacağına tabir edilir.</p><h2>Rüyada Sevgili Tarafından Aldatılmak Psikolojik Yorumu</h2><p>Güvensizlik içinde yaşanan bir beraberlik sahibi olan ve sevgilisinin yalan söylediğini düşünen kişiler bilinçaltlarında aldatıldıklarını düşünebilirler ve bu durum rüyalarda ortaya çıkar. Güvensizlik duygusu dışında, var olan başka bir kadının varlığından emin olan kişiler de sık sık yaşadıkları buhran nedeni ile bu tip rüyalar görürler.</p></body></html>
