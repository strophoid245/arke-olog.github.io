<!DOCTYPE html><html><head><title>Rüyada Kudüsü Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Kudüsü Görmek</h1><p>Rüyada Kudüsü görmek, tüm kutsal yerleri görmek gibi pek çok hayra ve iyiliğe alamettir. Kutsal topraklardan biri olan Kudüs, kişinin yakın zamanda çok büyük bir iyilikle karşılaşarak gözyaşı dökeceğini, ettiği duaların beklemediği şekilde kabul görmesiyle bir anda hayatının değişeceğini müjdeler. Çocuğu olmayanlara evlat haberi demekken, hastalar için de acil şifa ve iyilik anlamındadır. Yaşlı kişilerin evlatları tarafından sarılıp sarmalanacaklarına ve ömürlerinin son gününe kadar el üstünde tutularak, mutlu bir hayat süreceklerine yorumlanır. Küslük ve kavgaların sona ereceğini, düşmanlıkların biteceğini ifade eden rüya, Hac yolculuğu manasına da gelir ve ibadetlerin yoğunlaşacağı, kişinin imanını kuvvetlendireceği bir dönem geçireceği şeklinde tabir edilir.</p><h2>Rüyada Kudüs’e Gitmek</h2><p>Uhrevi duyguların yükselişe geçeceği, kişinin ibadetlerinde daha titiz davranacağı bir sürecin başladığını bildirirken, yanlış hareketlere son vererek, hatalardan dönüp hayatına çeki düzen veren kişilerin kazançlarının ve bereketinin artacağına, eskisinden çok daha fazla kazanarak sevdiklerinin sıkıntılarına da çareler bulacaklarına alamettir. Yoksul birine maddi yardımda bulunarak alınacak duaya veya kimsesiz, yetim bir çocuğun eğitim masraflarını karşılamak, çeşme, okul yaptırmak gibi hayırlarla pek çok dua almaya alamet eder.</p><h2>Rüyada Kudüs’e Yerleşmek</h2><p>Kudüs’e yerleşmek ibadetle geçecek uzun bir sürenin işareti olduğu gibi, maneviyatın zenginleşeceğinin, olaylara gönül gözüyle bakılacağının alametidir. Her türlü esenliğe kavuşmaya ve dertlerin uzaklaşmasına, tövbelerin kabul edileceğine yorumlanır. Allah’a itaat ederek ve günahlardan uzak durarak yaşayacak olan kişilerin dara düşmeyeceklerine ve evlerinde bereketin daim olacağına, ömür boyu rızıklarının kesilmeyeceğine işarettir.</p><h2>Rüyada Kudüsü Görmenin Psikolojik Yorumu</h2><p>Kişinin her koşulda metanetini ve sabrını koruyan biri olduğunun ifadesidir. Kolay pes etmeyen, güçlüklerle baş ederken maneviyata sığınan kimselerin ayakta durmak konusunda tecrübelerinden faydalandıklarına yorumlanır. Güven duygusunun hakim olduğu bir aile yaşantısına da dikkat çekerken, hırstan uzak, tevekkül içinde yaşanan bir hayatın da sembolüdür.</p></body></html>
