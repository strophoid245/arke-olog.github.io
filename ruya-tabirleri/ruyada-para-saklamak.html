<!DOCTYPE html><html><head><title>Rüyada Para Saklamak - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Para Saklamak</h1><p>Rüyada para saklamak, huysuz bir kadınla tanışmaya, bekar kişiler için cimri ve tuhaf davranışları olan gizemli biriyle evlilik yapmaya delalettir. Gerçekleri saklayarak yaşamak şeklinde de yorumlanan rüya genellikle rüya sahibinin başkaları tarafından öğrenilmesinden çekindiği bir gerçeğe sahip olduğuna, hayatını sırları ile birlikte sürdürürken, eşi ve ailesine de pek çok yalan söylediğine tabir edilir. Maddi zorluklar karşısında reel adımlar ve çözümler bulmak yerine, hayallere kapılıp gidildiğine, zamanı geldiği halde harekete geçmeyip hala planlar kurulması yüzünden büyük bir fırsatı kaçıran rüya sahibinin pişman olacağına alamet eder.</p><h2>Rüyada Para Saklayan Birini Görmek</h2><p>Daha önce küslük yaşanan bir dostla yeniden barışmanın ardından bu insan sayesinde yeni bir işe başlamak ya da yeni başlangıçlar yapmak anlamına gelir. Hayata dair ağır olsa da önemli başlangıçlar yapacak olmanın da tabiri olan rüya, özlem çeken kişilerin sevdiklerine kavuşmalarına da işaret sayılır. Para saklayan birini görmek hane içinde kişiden gizlenen bir gerçeğin ya da miras konusunda kişinin hakkını gasp eden aile ve akraba üyelerine alamettir. Aldatılma tehlikesine de dikkat çeken rüya aynı zamanda kişinin gerçekleri görmek için daha dikkatli olması gerektiğine, amaçlarını belirlerken önceliği kendi ihtiyaçlarına vermesi gerektiğine yorumlanır.</p><h2>Rüyada Gizli Bir Yere Para Saklamak</h2><p>Maddi olarak kendisini güvence altına almak isteyen kişilerin yapacağı küçük yatırımlardan kimseye bahsetmeyeceklerine ve ideallerine ulaşmak konusunda her adımlarını planlayarak hareket edeceklerine işarettir.</p><h2>Rüyada Para Saklamanın Psikolojik Yorumu</h2><p>Kötü bir anıya sahip olan kişilerin bu anı yüzünden bugüne yeteri kadar dikkatini vermediğini, mutsuzluklarla dolu olan geçmiş hayatının etkisinde kalarak doğru ve iyi bir ilişki kuramadığının işaretidir. Para saklamak aynı zamanda kişinin içindeki zalim duyguların ve şiddetin uygun şartlarda ortaya çıkabileceğine, kendisine zarar vermek dışında başkalarının da canını acıtmaktan zevk aldığına işarettir.</p></body></html>
