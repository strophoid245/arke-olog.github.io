<!DOCTYPE html><html><head><title>Rüyada Siyah Kutu Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Siyah Kutu Görmek</h1><p>Rüyada siyah kutu görmek, gerekli olgunluğa henüz erişilemediğini ve aynı zamanda kişinin manevi açıdan zayıfladığına yorumlanır. Yaşamını inancına uygun şekilde yönlendiremeyen rüya sahibinin hem ailesi, hem de çevresi tarafından olumlu görülmeyen bir hayat sürdürdüğüne, hayatına giren kimselerin de kişiye kötü örnek olduğuna alamettir. Rüya sahibini direkt olarak ilgilendirmeyen bir mevzuda aşırı meraklanmak yüzünden sıkıntıya düşmek ve başkalarının özel hayatına karışmak suretiyle nahoş durumlar içinde kalmak demektir. Evin içinde siyah kutu görmek kişinin arkasından iş çeviren, aleyhinde konuşan ve iyiliğini istemeyen kimselerin varlığını bildirir. Yatağının altında siyah kutu bulmak, boşanmak ve aldatılmak demek olduğu gibi, eşler arasında yalan konuşmaların varlığına da tabir edilir.</p><h2>Rüyada Siyah Kutu Almak</h2><p>İçi boş bir siyah kutu aldığını gören kişiler gereksiz yere ailelerini evhamlandıracak işler yaparlar. Bekarlar için karşılarına çıkacak gizemli birinin peşine düşeceklerini ve bu karşılıksız aşk yüzünden boşa zaman kaybedeceklerini, saplantılı bir ruh haline gireceklerini ifade eder. Hurafelere inanmak, etrafın dolduruşuna gelmek ve olayların aslını öğrenmeden tez canlı şekilde yorumda bulunmak, sonuca varmak demektir. Yanlışa meyleden bir hayat sürdürmenin de delaletidir.</p><h2>Rüyada Siyah Kutu Bulmak</h2><p>Başkasının bir ayıbına veya kabahatine şahit olmak ve bu kimseye yardımcı olmak adına nasihatlerde bulunmak demektir. Genellikle yaşı küçük birinin düştüğü kötü bir durumdan onu çıkaracak olmaya, bu kimseye el uzatmaya da yorumlanır. Kişinin kendisini başka kimselerin meseleleri içinde bulmak yüzünden duyacağı rahatsızlığı ve tarafsız kalmaya çalışacağını da bildirir.</p><h2>Rüyada Siyah Kutu Görmenin Psikolojik Yorumu</h2><p>Kişilerin karanlık yanlarını simgeleyen rüya, herkesin içten içe düşündüğü ama insanlara anlatmaktan kaçındığı bazı kabul görmeyen düşüncelere sahip olduklarını ifade eder. Bazı durumlarda toplum tarafından kabul görmeyen ve ağır eleştiriye maruz kalan bir cinsel yönelimin de ifadesi olarak görülebilir. Rüyadaki diğer unsurlara bağlı olarak yorumu değişir.</p></body></html>
