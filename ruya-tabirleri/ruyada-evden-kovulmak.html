<!DOCTYPE html><html><head><title>Rüyada Evden Kovulmak - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Evden Kovulmak</h1><p>Rüyada evden kovulmak, aile içindeki sıkıntıların büyüyeceğine ve kişinin asi tavırları nedeni ile çözüm bulmakta zorluk çekileceğine yorumlanır. Genç insanlar için ailelerini hiçe sayan davranışları nedeni ile başlarını belaya sokacaklarına ve sevdiklerini üzecek davranışlarda bulunacaklarını işaret eder. Rüya sahibinin kendisinden emin olmadığı halde sorumluluk almaya kalkacağını ancak neticenin aleyhine olacağını, özgüvenden yoksun olmasının da başkalarının hayatına karışması anlamına geleceğini, kendi kararlarını dahi alamayacak durumda olduğunu işaret eder. Ergenlik çağında çocuğu olan kişiler için çetin bir süreçten geçileceğine ve çocukları ile aralarında oluşacak gerginlikler yüzünden aile içinde istenmeyen kavgaların baş göstereceği anlamına da gelir. İletişim bozukluğu nedeni ile kişinin kendisini anlatmakta güçlük çekeceğini ve başkalarını anlamak konusunda çaba göstermek yerine, herkesin kendisine karşı olduğunu düşündüğünü de tabir eder.</p><h2>Rüyada Eşi Tarafından Evden Kovulmak</h2><p>Eşinin sabırlı hareketlerine rağmen, rüya sahibinin sorumluluklarından kaçmaya devam edeceğine, eşine söylediği yalanların ortaya çıkacağına ve ev içinde sürekli gerginliklerin yaşanacağına alamet eder. Hanedeki sorunların su yüzüne çıkacağına ve anlaşmazlıkların giderek büyüyeceğine, boşanmaya ya da bir süreliğine ayrı yaşamaya karar verileceğine delalettir.</p><h2>Rüyada Ailesinin Evinden Kovulmak</h2><p>Rüya sahibinin desteksiz geçen yaşamını işaret eden rüya, kişinin her başarısını yalnızca kendisine borçlu olacağını, herkesin kendisine karşı olmasına aldırış etmeden doğru bildiğinden şaşmadığını işaret eder. Karmaşık problemler karşısında kişinin bocalasa da kendince çözümler bulabileceğini, ekmeğini taştan kazanarak, kimseye müdanası olmadan yaşayacağına, takdir beklemeden, kendini tatmin etmek için yaşayacağına ve hayallerine her fırsatta sahip çıkacağına yorumlanır.</p><h2>Rüyada Evden Kovulmanın Psikolojik Yorumu</h2><p>Hayata tutunmakta ve yer edinmekte zorluk çeken, kendisini kanıtlamakta zayıf düşen ve genellikle ailesinin sevgi ve desteğinden mahrum kalan kimselerin ruhsal durumlarını işaret eder. Derin bir yoksunluk hissinin, baş edilemeyen yalnızlığın da ifadesi olan rüya, yerleşik ve düzenli bir hayata karşı kişinin içinde büyük bir özlem olduğunu da ortaya koyar.</p></body></html>
