<!DOCTYPE html><html><head><title>Rüyada Makyaj Malzemeleri Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Makyaj Malzemeleri Görmek</h1><p>Rüyada makyaj malzemeleri görmek, güven artırıcı olaylara ve kişinin başarılarla dolu geçmişi nedeniyle zaman zaman kibirli hareketler içine girmesi manasına gelir. Rüya sahibinin çevresinin yalanlar söyleyen, hileli işler yapan ve başkalarının sırtından para kazanan insanlarla dolu olduğunu, sosyal ortamlarda da güven telkin etmeyen insanlarla tanışıldığını bildirir. İş yerinde yoğun bir rekabetin söz konusu olduğuna ve kişinin arkasından konuşup, onun kuyusunu kazan insanların hiçbir şey olmamış gibi kişinin yüzüne güldüklerinin de ifadesidir. Her türlü ikiyüzlülüğün, samimiyetsizliğin alameti olan rüya, aldatmacalarla dolu zamanları işaret ettiğinden, kişinin tedbirli davranması ve rahatlığa kapılıp dikkati elden bırakmaması gerektiğini işaret eder.</p><h2>Rüyada Makyaj Malzemeleri Sattığını Görmek</h2><p>Nabza göre şerbet vermek şeklinde tabir edilen rüya, kişinin hayatındaki her insana farklı şekilde davrandığını, insanların kendisine karşı tutumlarının belirleyici olduğuna inanarak bu huyundan vazgeçmediğini bildirir. İşle ilgili konularda yalan söylemek, insanlara olmayan şeyleri varmış gibi göstererek mevki ya da kazanç sağlamak isteğinde olmanın da alametidir.</p><h2>Rüyada Makyaj Malzemeleri Almak</h2><p>Aşk hasretiyle yanıp tutuşan kişinin karşısına çıkacak kimse sayesinde duygusal tatmin yaşanacağını fakat kısa süre sonra aşk sanılan duygudan eser kalmadığını anlayan rüya sahibinin yeniden arayışa gireceğini ifade eder. İnsanları görünüşlerine göre yargılamak nedeniyle bir türlü iyi ve kötünün ayrımını yapamayan, dost ya da eş seçmekte başarısız olan kişinin maddi şeylere itibar etmek yerine maneviyatına önem vermesinin altını çizer. Yalnızca dünya işleri ile ilgilenmekten zevk alındığını, daha çok para, şan, şöhret ve makam peşinde koşulduğunu, iyilik yapmak yerine her zaman menfaatini düşünerek hareket edildiğini bildirir.</p><h2>Rüyada Makyaj Malzemeleri Görmenin Psikolojik Yorumu</h2><p>Rüya sahibinin mutsuzluğunun asıl kaynağını dış görünüşü olduğunu düşünmesini ve daha güzel ya da iyi görünmesi halinde çevresi tarafından önemli bulunacağını, ilgi göreceğini düşünmesini işaret eder. Genel olarak sağlıksız bir düşünce sistemiyle hareket edildiğini, kabul görmek adına sürekli kendisini olmadığı gibi göstermeye çalışan kişinin komik durumlara düştüğünü sembolize eder.</p></body></html>
