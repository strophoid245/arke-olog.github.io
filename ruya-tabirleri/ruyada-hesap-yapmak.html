<!DOCTYPE html><html><head><title>Rüyada Hesap Yapmak - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Hesap Yapmak</h1><p>Rüyada hesap yapmak, yetişmesi gereken işlerin artması, kişiyi telaşa düşürecek olayların yaşanması anlamına geldiği gibi, maddi konularda da dikkat edilmesi gereken bir sürecin içinde olunduğuna dair bilgi verir. Hesap yaptığını gören kimselerin borçları artar ve strese girerler. Hayat düzeninde belirli bir değişiklik olacağına, eldeki imkanların giderek azalacağına ve kişinin hayatını devam ettirebilmesi, yaşam kalitesini aynı şekilde sürdürebilmesi için yeni iş imkanlarına bakmaya başlayacağını, daha iyi kazanacağı bir işe başvuracağını ya da ek iş yapacağını ifade eder. Rüya sahibinin geçmişinde bugününü etkileyecek çok önemli hatalar yaptığının da ifadesi olan rüya, düşünmeden söylenen sözlerin veya yanlış hareketlerin de kişinin hayatını allak bullak edeceğini, bir anlık gafletin faturasının çok ağır olacağını işaret eder. Plansız yaşamanın, programlarına uymamanın ve disipline olmadan çalışmanın sonucunda artan borçlar ve büyüyen sorumlulukların kişinin psikolojik olarak da kötü bir duruma düşmesine neden olacağına alamet eder.</p><h2>Rüyada Para Hesabı Yapmak</h2><p>Rüya sahibinin her ne kadar para kazansa da bir türlü istediği gibi huzurlu bir hayata sahip olamayacağını, sürekli daha fazlasını istemesi yüzünden elindekilerle mutlu olmayı başaramadığı gibi, hayatında bir amaç olmadığı için de boşlukta yaşayacağını işaret eder. Kazancın hayırlı olmamasına ve geldiği gibi gittiğine tabir edilen rüya, kişinin hileli işlere bulaşmakta bir sakınca görmediğini ve günaha yatkınlık duyduğunu da alamet eder.</p><h2>Rüyada Bankacılarla Hesap Yapmak</h2><p>Bir bankada çalışan kişilerle beraber hesap yaptığını görmek, resmi bir evrak alınacağına alamettir. Kişinin mal ya da tapu ile ilgili resmi işleri olacağına, eline geçecek olan yüklü miktardaki bir paraya ve daha önceden bilgi sahibi olunmayan bir hakka sahip olmaya delalettir.</p><h2>Rüyada Hesap Yapmanın Psikolojik Yorumu</h2><p>Genellikle para konusunda sıkıntı çeken, eline geçen parayla hayatını idame ettirmekte zorlanan ve gün içinde de sık sık para hesabı yapan kişilerin bilinçaltını ifade eder.</p></body></html>
