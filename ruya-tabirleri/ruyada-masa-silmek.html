<!DOCTYPE html><html><head><title>Rüyada Masa Silmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Masa Silmek</h1><p>Rüyada masa silmek, yapılan bir işin hakkını vermek demektir. Rüya sahibine teslim edilen bir emanet olacağına, birine kefil olmaya da yorumlanır. Masa sildiğini gören kişi bekar bir bayansa, evlilik çağı gelmiş demektir. Bekar bir erkek için yeteneğini ortaya koyacağı bir meslek sahibi olacağını, emek gücüyle ve alın teriyle, helal lokma yiyerek yaşayacağını, genç yaşında para biriktirip daha iyi hayat koşullarına erişeceğini de tabir eder. Masa silmek geçmişten gelen bir sıkıntının yok edilmesi, çözülmesi manasına da gelir. Borçları olanlar için nihayet rahata kavuşacaklarını, küçük bir iş yeri açanların zamanla daha büyük bir şirkete sahip olacaklarını, temelden başlanan bir işte yönetici konumuna kadar yükselerek hayal edilen mevkiye ulaşılacağını da tabir eder.</p><h2>Rüyada Kirli Masa Silmek</h2><p>Hatalı davranışlar içinde olan kişinin aklını başına almasıyla beraber herkese derin bir nefes aldıracağını, eleştirilen yaşamını değiştirmek için büyük adımlar atacağını, değişmek için büyük çaba harcayacağını tabir eder. Kirli masa silmek geçmişin hatıralarıyla yaşamaktan vazgeçmek, derin acı veren olayları unutmak ve geleceğe bakmak anlamına da gelir. Bazen de kişinin huzurunun kaçtığı ortamlardan uzaklaşması, yeni bir hayat kurmak umuduyla başka bir şehre ya da ülkeye göç etmesi şeklinde de yorulur.</p><h2>Rüyada Kirli Bezle Masa Silmek</h2><p>Düzgün giden bir işi bozmak manasına geldiği gibi, kişinin farkında olmadan sevdiği insanların arasını açacak konuşmalar yapacağını, işgüzarlık edeceğini ve arkadaşlarıyla arasının açılacağını bildirir. Gururun kırılmasına neden olacak olaylar yaşamanın ve özellikle rüya sahibinin ailesinin onurunu zedeleyecek durumların ortaya çıkacağının delaletidir.</p><h2>Rüyada Masa Silmenin Psikolojik Yorumu</h2><p>Kişinin zihnini yoran ve gün içinde sürekli düşünmesine neden olan bir olaydan duyulan endişenin işaretidir. Genellikle ortaya çıkması istenmeyen ve sürekli duyulacağı endişesiyle yaşanan bir durumu bildirir. Gizli işler yapan ya da ailesinin, sevdiklerinin onaylamadığı bir hayat süren kimseleri de temsil eder.</p></body></html>
