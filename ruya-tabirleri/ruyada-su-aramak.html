<!DOCTYPE html><html><head><title>Rüyada Su Aramak - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Su Aramak</h1><p>Rüyada su aramak, rüya sahibinin çok bunaldığını ve ruhsal bir çöküşe doğru yol aldığını, içinde bulunduğu bu durumu yakınlarıyla paylaşmadığı için kendi başına çıkar yol aradığını bildirir. Refaha ermek isteyen rüya sahibinin ev veya işyerini değiştireceğini, maddi yetersizlikler nedeniyle aile yaşantısında da geçimsizlerle karşılaşacağını, kemerleri sıkarak bütçesini doğru şekilde kullanmaya çalışacağını bildirir. Çölde su aradığını görmek, hayat koşullarının zorlaştırdığını, eski yaşantıya dönmek istendiğini, koşulların kişiyi her geçen gün karamsarlığa ittiğini ve kimseden yardım görülmediğini bildirir. Kişinin mutluluğa, huzura ve aşka duyduğu özlemi bildirdiği gibi, çocuk sahibi olamayanların çare aradıklarını da ifade eder. Su arayan kişi yakınlarından beklediği desteği göremediği için mutsuz olur. Psikolojik açıdan içe kapanmanın da alameti olan rüya, dostluk ve muhabbetin azaldığı, çıkarcı insanların kişiyi sömürdüğü bir dönem içinde olunduğunu da tabir eder.</p><h2>Rüyada Çölde Su Aramak</h2><p>Çaresizliğin ve umutsuzluğun ifadesi olan rüya, kişinin sorunlarını çözebilmek için çeşitli yöntemler aradığına, tanıdıkları da dahil olmak üzere pek çok insanla fikir alışverişi yapacağına, daha iyi gelir elde etmek, maddi durumunu biraz daha düzeltebilmek için farklı işlere başvuru yapacağına delalet eder. Rüya sahibinin kararlarında özgür olamadığını, başkalarını mutlu etmek için sürekli fedakarlıkta bulunduğunu bildirdiği gibi, geç evlilik yapacak olmanın da tabiridir.</p><h2>Rüyada Çubukla Su Aramak</h2><p>Toprağı kazarak çubukla su aradığını gören kişi her zorluğun hakkından gelecek bir kişiliğe sahip olduğundan çalışma hayatı da beklenenden daha iyi olur. Geleceğin parlak olduğunu müjdeleyen rüya, bilim alanında çalışanların bir buluşa imza atacaklarını ve tüm hayatlarının bir anda değişeceğini, toplumda önemsenen, saygı duyulan ve fikirleriyle insanları aydınlatan biri olunacağını tabir eder.</p><h2>Rüyada Su Aramanın Psikolojik Yorumu</h2><p>Daha iyi bir hayata duyulan özlemin, sevgi görmek istemenin, önemli işler yaparak saygı duyulan, şöhretli biri olma arzusunun ifadesidir.</p></body></html>
