<!DOCTYPE html><html><head><title>Rüyada Borç Almak - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Borç Almak</h1><p>Rüyada borç almak, sosyal ortamlarda kişinin gururunu incitecek davranışlarla karşılaşmak manasına gelir ve duyulduğunda uzun süre üzüntü yaratacak haberlere de yorumlanır. Bozuk para şeklinde borç aldığını görmek sıkıntı ve gözyaşına, bir tomar kağıt para borç aldığını görmek ise, yapılan bir yatırımda ciddi kayıplar yaşamaya, iş veriminin düşmesine, hayal kırıklığına tabi edilir. Rüya sahibi gerçek hayatında borçsuz biriyse zor duruma düşmesine, borcu olan birinin ise rahata ermesine, gerçekteki borçlarını ödeme kolaylığına erişmesine, eline geçecek bir paraya alamettir. Akılda olmayan, hesaplanmayan bazı harcamaların yüklü tutan meblağları nedeniyle geçici bir mali sorun yaşamaya da yorulur. Altın borç almak düğün ertelemeye veya nişan süresinin uzamasına tabir edilir.</p><h2>Rüyada Borç Vermek</h2><p>Zorluk çekilen dünya işlerinde rahatlamak ve sıkıntılı günleri arkada bırakarak daha ferah yaşamak, neşelenmek, başka kişilere yardım edecek kadar durumunu düzeltmek manasındadır. Sevmediği birine borç para verdiğini görenler düşmanlarından kurtulurlar. Sevdikleri birine borç verenler yakınlarının mutlu günlerine şahit olur, sıkıntıya düşen birine el uzatırlar. Tanımadığı birine borç vermek ise iş hayatı ile alakalı konularda tereddüt yaşamak ve karar vermekte zorluk çekmek şeklinde tabir edilir.</p><h2>Rüyada Borç İstemek</h2><p>Birinden borç istemek kişinin hiç de hoşuna gitmeyecek, kendisini küçük düşmüş hissedeceği bir duruma girmesine, iş hayatı ile ilgili yaşadığı olumsuzlukların düşmanlarını sevindireceğine, etrafında nazar eden, kendisini çekemeyen, ailesine, parasına ve malına göz koyan kimselerin olduğuna delalettir. Tanımadığı birinden borç istediğini gören kimseler para çaldırır veya hırsızlık neticesinde değerli eşyalarından olurlar.</p><h2>Rüyada Borç Almanın Psikolojik Yorumu</h2><p>Bilinçaltının tezahür ettiği rüyalardan biridir ve gerçek hayatında ekonomik sıkıntılar yaşayan, mali durumunu düzeltemediği için gece gündüz düşünen kimseleri ifade eder. Mevcut sıkıntıların kişiye ağır geldiğini, sürekli bir çıkar yol bulmaya çalıştığını ve kendi başına halledemediği sorunlar yüzünden yardım almak istediğini de tabir eder.</p></body></html>
