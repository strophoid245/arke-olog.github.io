<!DOCTYPE html><html><head><title>Rüyada Alay Edilmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Alay Edilmek</h1><p>Rüyada alay edilmek genellikle kişinin aile ve arkadaş çevresi tarafından fazla ciddiye alınmadığını, bugüne dek yaptığı işlerde beklenen başarıyı elde edemediği için küçümsendiğini işaret eder. Var olan bu durumun rüya sahibi üzerinde giderek daha da kırıcı hale geldiğini ve kendisine olan güvenini kaybeden kişinin işinde de başarısız olduğunu ifade eder. Alay edildiğini görmek kişiye uyarıda bulunan bir rüya olarak ele alınmalı ve öyle değerlendirilmelidir. Özellikle kişinin üzerindeki ölü toprağını atarak ayağa kalkmasını ve var olan gücünü, enerjisini doğru işlere yönlendirerek, çalışmaya başlamasını, söylenenlere kulak asmadan yolunda ilerlemesini öğütler.</p><h2>Rüyada Alay Etmek</h2><p>Başkalarının kusurlarını bir zevk aracı gibi kullanan rüya sahibinin dalga geçtiği bir duruma kendisinin düşeceğini bildiren bir rüyadır. Özellikle kendisini çok önemseyen ve her şeyi bildiğini sanan kişilerin başlarına gelen bir uğursuzluk ya da sıkıntıda alay ettiği kimseler tarafından yalnız bırakılacağına ve yaptığı yanlışların cezasını bu şekilde ödeyeceğine alamet eder. Gerçek hayatta tanıdığı biriyle alay ettiğini gören kişiler o kimselerin hatalı bir davranışı ya da ayıbı ile karşılaşırlar. Kendisi ile alay ettiğini görmek ise kişinin yalnız kalmaya ihtiyaç duyacağına ve bazı kararlar almak için seyahate çıkacağına tabir edilir.</p><h2>Rüyada Alay Edilen Birini Görmek</h2><p>Haksızlığa uğrayan veya mahkemeler ile ilgili bir sıkıntı yaşayan tanıdığa yardımcı olmak istemeye, kendisinden medet umanlara el uzatılacağına, her zaman merhametli biri olarak davranılacağına ve sevap işleneceğine alamet olan rüya, İslami olarak da kişinin hak yolunda ilerlemekten asla ödün vermediğine ve sevabının bol olacağına yorumlanır.</p><h2>Rüyada Alay Edilmenin Psikolojik Yorumu</h2><p>Genellikle ilkokul veya çocukluk çağında kendisi ile alay edilen veya aşağılanan, içine kapanık bir çocukluk geçirdiği gibi, kendine olan güvenini de güçlendiremeyen kişilerin şimdiki zamanda da bir türlü istedikleri gibi kendilerini ifade edemediklerine ve bu yüzden dışarıdan çok farklı ve zayıf bir kişilik çizdiklerini belirten sembolik bir rüyadır.</p></body></html>
