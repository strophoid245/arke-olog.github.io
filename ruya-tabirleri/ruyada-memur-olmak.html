<!DOCTYPE html><html><head><title>Rüyada Memur Olmak - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Memur Olmak</h1><p>Rüyada memur olmak, düzenli bir hayata kavuşmak, yeni bir işe girmek veya resmi makamlarla ortak iş yapmak manasına gelir. Genç insanlar için kamu kurumlarının açtıkları sınavlardan başarıyla çıkmak, memuriyete başlamak şeklinde de tabir edilir. Memur olduğunu gören kişi yaşlı ise, hayatının bundan sonraki kısmında çok büyük bir değişiklik söz konusu olmaz ve hayat belli bir rutinde devam eder. Evli erkekler için, aile hayatlarına düşkün olacaklarını ve evlerinde rahat edeceklerini bildirir. Kişinin yaptığı işi çok ciddiye alıp, her görevi büyük bir titizlikle ve zamanında yerine getirdiğine, amirlerinden sürekli övgü dolu sözler işittiğine ve moralinin de yüksek olduğuna alamettir. Disiplini ile kısa sürede işinde mevki sahibi olan kişilere de tabir edilen rüya, başarılı ve düzenli bir hayatı temsil eder.</p><h2>Rüyada Yabancı Bir Ülkede Memur Olmak</h2><p>Büyük bir terfi almak anlamına gelen rüya, görevlendirilmek suretiyle kişinin başka bir ülkeye gideceğine ve orada uzun yıllar görevini başarıyla yerine getireceğine yorulur. Bekar kimseler için yabancı uyruklu bir eşe sahip olmak, o kişinin ülkesine yerleşip, o ülke vatandaşı olmak manasına da gelir. Rüya sahibinin iş yerinde kendisine yüklenen angaryalardan rahatsız olacağını ve bu konuda yetkililerle konuşma yaparak huzurlu bir çalışma hayatı sağlayacağına da delalettir.</p><h2>Rüyada Sözleşmeli Memur Olmak</h2><p>İş başvurularında bulunmak ve geçimini sağlamak için geçici işlerde çalışmak, ailesine bakmak için gece gündüz didinmek anlamına gelir. Kişinin büyük bir sabır ve azimle hareket ettiğini, bugünlerde sıkılsa bile, geleceğin güzel gelişmelere sahne olacağını işaret eder.</p><h2>Rüyada Memur Olmanın Psikolojik Yorumu</h2><p>Düzen düşkünü olan ve hayatında her şeyin yerli yerinde olması için mücadele eden, titiz ve çalışkan kişileri sembolize eder. Aklına koyduğunu yapan kişilerin her alanda kendilerini ispat etmek için uğraş verdiklerini de bildiren rüya, hırslı bir kişiliğin sembolüdür.</p></body></html>
