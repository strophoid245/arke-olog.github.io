<!DOCTYPE html><html><head><title>Rüyada Raket Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Raket Görmek</h1><p>Rüyada raket görmek, iş dünyasının içinde olanlar için çok mühim bir adım atmak üzere olduklarını ve özellikle rakiplerini elimine edebilmek adına uygulayacakları planların başarıyla sonuçlanacağını bildirir. Raket görenlerin iş hayatlarındaki istikrarın zaman zaman sıkıntılı olsa da istenilen yere doğru emin şekilde ilerlediğini de işaret eder. Bayanların raket görmesi, çevrelerindeki kimselerden akıl aldıklarına, kendi fikirleri ile hareket etmeyip, başkalarının sözlerine göre davranmalarından dolayı var olan problemleri çözmek yerine daha da kötü hale getireceklerini, hane içinde de ikircikli durumların oluşacağını ve eşleri ile kavga edeceklerini bildirir. Bekar bayanlar için dedikodular yüzünden kişinin kendisini eve kapatacağını, sosyal ortamından kopuş yaşayacağını ve kısmetlerine yüz çevireceğini alamet eder. Bekar erkekler için iki aşk arasında kalacaklarına, duygusal hayatlarına yön vermekte zorlanacaklarına delalettir.</p><h2>Rüyada Tenis Raketi Görmek</h2><p>Pasif kişiliği nedeni ile rüya sahibinin kötü niyetli insanların elinde oyuncak olmasına, kendisini yönetemediği gibi, başkalarının kendi hayatı üzerindeki inisiyatif kullanmalarına da ses çıkaramayacaklarına alamet eder. Tenis raketi, tatminsizlik içinde olunduğuna ve kendi hayatını dilediği şekilde kontrol edebilmek için çaba sarf eden rüya sahibinin dışardan aldığı etkiler yüzünden istediği gibi yol alamadığını da bildirir.</p><h2>Rüyada Raket Kırmak</h2><p>Başkaldırmak şeklinde yorumlanır. Rüya sahibinin bugüne kadar ses çıkarmadığı ve insanları kırmak istemediği, imtina ettiği bazı konularda artık çıkar yol olmadığını düşünerek hareket edeceğine ve gerekirse bazı insanlarla bağlarını tamamen koparacağını, gerekirse de kırıcı konuşmalar yapacağını tabir eder. Raket kırmak ortaklıktan ayrılmak yahut iş yerinde verim alınamayan elemanları işten çıkarmak şeklinde de tabir edilir.</p><h2>Rüyada Raket Görmenin Psikolojik Yorumu</h2><p>İstikrarsızlığa, düşünceleri kontrol edememeye, istemsiz davranışlarda bulunmak suretiyle kötü sonuçlar elde etmeye işarettir. Günlük hayatında amaçlarından uzaklaşmış, kendisini hedefine gitmek için motive etmekte zorlanan kişilerin güçsüz hissettiklerinin sembolüdür.</p><p>Rüyada bir tenis sahasında raket oynandığının görülmesi; neş'eli günler geçirileceğine, tatile çıkılacağına, şişman olanların zayıflayacağına, hastaların şifa bulacaklarına ve boş zamanların iyi bir şekilde değerlendirileceğine yorumlanır. Bir kimsenin rüyasında bir tenis oynama sahasında bulunduğunu ve elinde bir raket olduğunu görmesi; o kimsenin planladığı bir iş konusunda son kozun onun elinde olduğuna, kişinin rüyasında raketle top attığını görmesi; o iş için teşebbüse geçtiğine işaret eder.</p></body></html>
