<!DOCTYPE html><html><head><title>Rüyada Yerleri Silmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Yerleri Silmek</h1><p>Rüyada yerleri silmek, kişiye yakın bir insan hakkında yanlış bir yargıya varmak suretiyle hata yapılacağını, bu düşünce ile söylenen kırıcı sözler yüzünden daha sonra büyük vicdan azapları yaşanacağını bildirir. Ani hükümler verecek olmanın, fazla düşünmeden konuşmanın kişi için sıkıntıya neden olacağını da bildiren rüya, bir süre sonra yapılan hataların farkına varılarak, doğru bir yola çıkılacağına alamettir. Günah işleyen ve bu yüzden acı çeken, kendini affetmeyen, çok pişman olan kimselerin kendisine yakın, dini konularda bilgi sahibi birine danışacağını, ruhunu hafifletmek için arayışa gireceğini ve böylece kalbindeki kötülükten, fesattan kurtularak daha saf duygularla hareket eden biri haline geleceğini de bildirir. Anne ve babasına karşı yeterince ihtimam göstermeyen kimselerin, yaşayacakları olumsuz bir olay neticesinde bir anda akıllarını başlarına alacaklarını, şartlar ne olursa olsun her zaman ailelerine zaman ayırıp, onların gönüllerini hoş tutacaklarını da bildirir.</p><h2>Rüyada Birine Yerleri Sildirmek</h2><p>Riya içine düşüleceğini bildiren rüya, kişinin acz içinde olduğuna, kendisine yetemediği gibi, başkalarına karşı da sorumluluklarını yerine getirmediğine yorulur. Hile yapmak ya da hakkı olmayana göz dikmek anlamına da gelir. Birine yerleri sildirmek, o kişi tanınıyorsa gerçek yaşamda onu kullanarak bir yerlere gelmek istemek demektir. Tanınmayan birine yerleri sildirmek ise, iş sahipleri için çalışanlarına hak ettikleri saygı ve ilgiyi göstermedikleri için verim alamayacaklarına tabir edilir.</p><h2>Rüyada Kendi Evinin Yerlerini Silmek</h2><p>Aile içindeki sorunları olabildiğince kısa sürede halletmek, başka kişilere karşı hiçbir sırrını ifşa etmemek, deyim yerindeyse kan kusup kızılcık şerbeti içtiğini söylemek manasına gelir. Kişinin acı ile terbiye edileceğini ve bundan sonra da kolay kolay yıkılmayacağını, hayatını her türlü şartta sürdürecek kadar dirayetli olacağını ifade eder.</p><h2>Rüyada Yerleri Silmenin Psikolojik Yorumu</h2><p>Yapılan her türlü hatayı unutmak, kötü anılardan sıyrılmak istemek demektir. Kişiye acı veren ya da kabul etmekte zorlandığı bazı olayları hafızadan silmek ve hiç yaşanmamış gibi davranmak manasına da gelir.</p></body></html>
