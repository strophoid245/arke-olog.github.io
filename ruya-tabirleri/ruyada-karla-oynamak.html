<!DOCTYPE html><html><head><title>Rüyada Karla Oynamak - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Karla Oynamak</h1><p>Rüyada karla oynamak, kişi için aydınlık, ferah, güzel haber ve gelişmeler demektir. Genel olarak mevsiminde görülen kar rüyaları kişilerin sıkıntılarının hafifleyeceği, ruhlarını sıkan, maneviyatlarını zedeleyen durumların ortadan kalkacağını bildirir. Rahatlamak manasına gelen rüya hastalıkların da geçeceğine, yaşanan sorunların geçici olduğuna ve güzel günlerin yaklaştığına da haber verir. Kış mevsiminde karla oynadığını gören kişi, düşmanlarından kurtulur, kendisine köstek olan kimselerle bağını koparır, yakın çevresinden kendisine söylenen bir yalanı ortaya çıkarır. Mahkemelik işleri olan veya yakın zamanda bir iftirayla, haksızlıkla karşılaşan kişilerin haklarını savunarak, kendilerini aklayacaklarına, hak ettikleri mevkilerde çalışma olanağı bulacaklarına, yaşanmış maddi kayıpları telafi edeceklerine de tabir edilir. Yaz günü karla oynadığını görmek ise, heyecanla hareket etmenin, sabırsızlık göstermenin ticari hayatta kişiye olumsuzluklar yaşatacağını ve bu nedenle maddi sıkıntılar içinde kalacağını bildirir.</p><h2>Rüyada Kartopu Yapmak</h2><p>Karla oynamak, kartopu yapmak genelde benzer şekillerde yorumlanırlar. Kış günü rüyasında kartopu yapan kişi işinde çok önemli noktalara gelir ve hayatının en önemli fırsatlarını yakalar. Şansın ve sağlığın ifadesi olan rüya, ağız tadıyla yaşamanın, herhangi bir aksilikle karşılaşmadan, keyifli bir zaman geçirileceğinin ifadesidir. Mevsimsiz görülmüşse, yaşanacak tatsızlıklara ve dökülecek gözyaşına yorumlanır.</p><h2>Rüyada Yağan Karla Oynamak</h2><p>Yağan kar bereket, bolluk, her işin rast gitmesi demektir ve mevsiminde görülen bu rüya hem iş açısından, hem de memleket olarak bollukla dolu, bereketli günler geçirileceğini bildirir. Yağan karla oynayan kişinin para konusunda eline geçen fırsatlar zenginleşmesine neden olur. Yoksullar için rızkın artması ve bol kazanç, sağlıklı ömürler anlamına gelir.</p><h2>Rüyada Karla Oynamanın Psikolojik Yorumu</h2><p>Yaşantısını yenilemek, kendini değiştirmek, olmak istediği kişi haline gelmek için sürekli çalışan ve her fırsatı değerlendirmeye çalışan kişilerin ifadesidir. Kendini önemseyen ve başkalarının da saygısını hissetmek isteyen kişinin donanımını, bilgisini artırdığını sembolize eder.</p></body></html>
