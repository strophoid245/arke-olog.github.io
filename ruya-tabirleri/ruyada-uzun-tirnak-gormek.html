<!DOCTYPE html><html><head><title>Rüyada Uzun Tırnak Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Uzun Tırnak Görmek</h1><p>Rüyada uzun tırnak görmek, kişinin başarılı bir hayata sahip olacağına ve hayatını kendi emekleri ile kazanacağına tabir edilir. Uzun tırnak bakımlı ise çok güzel işler başarılacağına ve çevredeki kişiler tarafından kıskanılacak bir hayata sahip olunacağına, özellikle bekar kimselerin göze gelen ve çok sayıda kişinin ilgisini çeken kimseler olduğuna yorulur. Bakımsız uzun tırnaklar ise, sefil bir yaşama, borçların artmasına ve rüya sahibinin elindekilerin değerini bilememesine alamettir. Uzun tırnak gören kimseler güç sahibi ve şöhretli kimseler olurlar.</p><h2>Rüyada Kısa Tırnak Görmek</h2><p>İslami açıdan kısa tırnak gören kişiler helal lokma yiyen ve iman gücü yüksek, inançlı kimselerdir. Kısa tırnak bazen rızkın devamlılığına ve borçların kapanmasına yorumlanır. Kirli kısa tırnaklar ise haset bir kişiliğe sahip olunduğuna, başkalarının kazancına göz dikildiğine de yorumlanır. Kısa tırnak bazı durumlarda kişinin para kaynaklarının kuruyacağına, elini attığı her fırsatı kaçıracağına ve şanssızlıklar yaşayacağına da yorumlanmaktadır.</p><h2>Rüyada Tırnak Kesmek</h2><p>Kişinin başına gelecek kötü bir olaya, duyacağı üzücü bir habere işaret eden rüya, aile içinde de gerginlikler yaşanacağı, evli kimselerin eşlerinin aileleri ile aralarında söz münakaşası olacağına tabir edilir. İslami açıdan tırnak kesen kişi her türlü kederinden ve derdinden kurtulur, borçları varsa ödeme kolaylığı bulur. Tırnak kesmek farklı kişilerin yorumlarına göre ise, kişinin rızkının kesilmesi, maddi darlığa düşmesi anlamlarına da gelir.</p><h2>Rüyada Uzun Tırnak Görmenin Psikolojik Tabiri</h2><p>Psikolojik olarak kişinin her türlü mücadeleyi verdiğini, hayatın zor ve çetin koşullarına göğüs gerdiğini, kendisi de dahil olmak üzere ailesinin de sorumluluklarını üzerine aldığını simgeler. Uzun tırnak bazen kişinin çok çileli bir hayata sahip olduğunu ve rahata eremediğini de belirtir. Psikolojik olarak dışa açık, saldırgan ve başkalarının hatalarını arayan, kötücül düşünceler besleyen kimseleri de sembolize ettiği söylenebilir.</p></body></html>
