<!DOCTYPE html><html><head><title>Rüyada Övmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Övmek</h1><p>Rüyada övmek, bekar kişiler için hayatlarına girecek çok başarılı bir eş adayına, sportif faaliyetlerde veya bireysel becerilerle ilgili konularda isim yapmış bir kimsenin aldığı başarı sonucu kutlama yapmaya alamettir. Övmek, ailesiyle gurur duyacak olan rüya sahibinin çocuklarının başarılı eğitim hayatları sayesinde huzurlu biri olacağına, onlara daha iyi bir gelecek sunmak için çok daha fazla çalışıp, asla yüksünmeyeceğine de alamettir. Kişinin evine iyi bakan bir eş olduğuna, sevdiklerini mutlu etmek için küçük sürprizler yapacağına da yorumlanır. Kişi ailesinden birini övdüğünü görüyorsa o kimseye gerçek hayatta işine yarayacak veya çok mutlu olacağı bir hediye alır. Yakın bir arkadaşını övdüğünü gören kişiler o kimsenin hayatındaki büyük bir değişikliğe tanık olur veya nikahlarında şahit olurlar.</p><h2>Rüyada Birini Abartarak Övmek</h2><p>Çıkarlarını gözeterek gireceği bir işten çok memnun kalmayacak olan rüya sahibinin, yeni arayışlara gireceği bu dönemde, karşısına çıkacak dolandırıcı kimselerin varlığına işarettir. Kişiye ufak tefek zararlar verecek kimselerin çok kısa sürede ifşa edileceğini ve rüya sahibinin sevdiği insanlardan göreceği bu yanlışlar neticesinde duygusal açıdan çok hayal kırıklığı içinde kalacağını bildirir.</p><h2>Rüyada Kendini Övmek</h2><p>Hayra yorulmaz ve kişinin çok günahkar olduğuna, aşırı paragöz, çıkarcı biri haline geldiğini ve dini kurallara büsbütün yüz çevirdiğini gösterir. Kibir içinde olunduğuna ve zenginliği ile başkalarına hava atmayı seven rüya sahibinin giderek çevresinde sadece kendisi gibi çıkarcı kimseler kalacağına, gerçek dostluklardan ve sevgiden uzak bir hayat süreceğine yorumlanır. Mala mülke aşırı önem vermenin de işaretidir.</p><h2>Rüyada Övmenin Psikolojik Yorumu</h2><p>Başarıya aç, başkaları tarafından takdir görmek isteyen kimselerin, içinde bulundukları çabanın sembolüdür. Genellikle sınıf atlama ihtiyacı içinde olan, kendi yaşantısını beğenmeyen ve sürekli kendisini daha zengin, daha başarılı göstermek için çeşitli yalanlar söyleyen kimselerin ruh hallerine dair bilgi verir.</p><p>Bir kimseyi yüzüne karşı övmek ona bir zararı dokunmaya, riyakârlığa, Olgun bir kimseyi yüzüne karşı övmek ve ona takdir hislerini bildirmek kadirbilirliğe, Bir kimseyi gıyabında (onun olmadığı yerde) övmek hayır ve iyiliğe, sevgi ve kardeşliğin devamına, iyilerin ve iyiliklerin artmasına, Bir kimseye gıyabında yahut yüzüne karşı sevgisini izhar etmek sevgi ve saygının pekişmesine; Kişinin kendi nefsini övmesi günah işlemeye, Gençlerin bir kimseyi övmesi düşmanlarının ona itaat etmesine, yaşlıların evmesi herkes tarafından övülmeye, yücelik ve yöneticiliğe, Bir şeyi yahut insanları metheden birini görmek ilmin derinliklerine ermeye, güzel ve etkili sözleri bir araya getirmeye yahut değersiz mal satan kimseye, Nimetin kadrini bilerek ve onun şükrünün bilincinde olarak övünmek mala, rızka, nimetin artmasına, söz ve fiillereyle çevresinde etkinlik sağlamaya delalet eder. (Ayrıca bakınız: Büyüklenmek, Kendini Beğenmek.)</p></body></html>
