<!DOCTYPE html><html><head><title>Rüyada Duvar Silmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Duvar Silmek</h1><p>Rüyada duvar silmek, hatalı hareketlerde bulunmaktan vazgeçmek, kendisine de dahil olmak üzere pek çok kişiye yalan söyleyen rüya sahibinin bu durumdan dolayı pişmanlık duyarak özür dileyeceğine alamettir. Geçmişi silmek isteyen kişinin bu uğurda küslüklerden vazgeçip herkesle barış imzalamak için girişimlerde bulunacağına ve arasında husumet olan ya da bir mal meselesi yüzünden arasının açık olduğu aile çevresinden de af dileyerek uzlaşma yoluna gideceğine yorumlanır. Engellerle dolu bir hayat işaret eden rüya, kişinin gereken sabrı göstermesi ve akıl yoluyla ilerlemesi halinde engellerden kısa sürede kurtulacağını da müjdeler.</p><h2>Rüyada Rutubetli Duvar Silmek</h2><p>Evin içindeki rutubetli duvarı sildiğini görmek, hasta bir aile üyesinin tedavisi için yurt dışına çıkmak veya uzak bir ildeki tedavi merkezine gitmek anlamına gelir. Kişinin sevdiği birinin yardımına koşacağına, onun bulunduğu darlıktan, zorluklardan kurtulması için elini taşın altına sokmaktan gocunmayacağını bildirir. Hayır işlemek, sıkıntıları olsa da ağzından şükür lafını düşürmemek ve kısmetlerine, nasibine her zaman şükreden kişinin ahirette de iyiliklerinin karşılığını kat kat göreceğini bildirir. Sıkıntıların bir müddet daha süreceğine ancak kişinin yılmadan üstüne giderek her türlü sorununu tek başına çözeceğine, sonunda mutlu olacağına tabir edilir.</p><h2>Rüyada Yeni Duvar Silmek</h2><p>Üzerinde hiçbir leke olmayan yepyeni bir duvarı silmek kişinin gereksiz kuşkular içine düşeceğine ve etrafındaki kişileri haksız ithamlarla yaralayacağının alametidir. Yolunda giden bir işi durup dururken bozmak, yanlış sözler sarf ederek mutluluğuna gölge düşürmek anlamına da gelir. Yeni duvar sildiğini görenlerin hareketlerindeki aşırılık nedeni ile arkadaşları ile arası bozulur ve bir müddet yalnız kalır.</p><h2>Rüyada Duvar Silmenin Psikolojik Yorumu</h2><p>Çabalamanın, başına ne gelirse gelsin kuyruğu dik tutarak her zaman sıkıntılarının üstüne gitmenin, deyim yerindeyse kan kusup kızılcık şerbeti içtim demenin sembolüdür. Kişinin yardıma ihtiyacı olduğu anlarda dahi gurur yaptığını ve her şey yolundaymış gibi davrandığını bildirir.</p></body></html>
