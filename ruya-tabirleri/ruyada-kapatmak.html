<!DOCTYPE html><html><head><title>Rüyada Kapatmak - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Kapatmak</h1><p>Rüyada kapatmak, görülen unsurlara ve rüyanın genel durumuna göre yorumlanmalıdır. Genel manada kişinin gerçekleri örtmek istemesi veya bir tanıdığının kusurunu gizlemesi anlamına gelir. Hayat şartlarının değişeceğine, meselelere olabildiğince nesnel yaklaşılacağına alamet olduğu gibi, kişinin ailevi konularda aynı şekilde davranamadığını, duygusallığına yenik düştüğünü de tabir eder. Yaşanmış bir kalp kırıklığı, üzücü bir aşk hikayesi sonrasında rüya sahibinin kalbinin kapılarını uzunca bir müddet kapatacağını, çıkan taliplerini geri çevireceğini ve uzun yıllar evlenmeyeceğini de bildirir. Akılda kalan birine, küskün olunduğu halde özlenen bir arkadaşa da yorumlanan rüya, sosyal hayattan uzak, inziva şeklinde bir hayat sürdürüleceğini de delalet eder.</p><h2>Rüyada Kapı Kapatmak</h2><p>Rüya sahibinin düşmanlarından gelecek zararları önceden tahmin ederek çeşitli önlemler alacağına, ailesini ve kendisini korumak için her zamankinden daha dikkatli olacağına, tehlikeli veya kişi için risk teşkil eden kimselerden uzak durulacağına alamettir. Kapı kapattığını gören kişiler ticaretle uğraşıyorlarsa ve ortakları varsa, yapılan bazı usulsüzlükleri, kişiden gizlenen gelirleri fark ederler ve ortaklıklarını kötü bir şekilde sonlandırırlar. Para kaybına uğranılacağını ancak, alınacak derslerin kişinin bundan sonraki hayatında daha fazla kazanmasına ve başarıyı yakalamasına neden olacağına delalettir.</p><h2>Rüyada Başını Kapatmak</h2><p>Bayanlar için son derece hayırlı bir rüyadır ve İslami olarak çok düzgün bir hayata sahip olunduğunu, hayır işlerine gönül verildiğini, başkalarının hakkını savunan ve elinden geldiği kadar yaşlılara, ihtiyaç sahiplerine yardım eden kişinin sevaplarının çokluğunu ifade eder. Başını kapatan bayan bekar ise, gönlü yüce, çevresinde saygın ve itibarlı biriyle evlenip, ömür boyu maddi açıdan sıkıntı çekmeden, güzel bir yaşam sürdüreceğine işarettir.</p><h2>Rüyada Kapatmanın Psikolojik Yorumu</h2><p>Dışardan gelen her türlü fikre, öneriye ve eleştiriye kapalı olunduğunu, kişinin yalnızca kendi doğrularıyla yaşadığını ve bu nedenle yaptığı hataların farkına çok geç vardığını gösterir. Konuşma sıkıntısı çekmek veya sosyal fobilere sahip olmak şeklinde de tabir edilir.</p></body></html>
