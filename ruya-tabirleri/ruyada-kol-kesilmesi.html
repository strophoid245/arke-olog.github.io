<!DOCTYPE html><html><head><title>Rüyada Kol Kesilmesi - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Kol Kesilmesi</h1><p>Rüyada kol kesilmesi, kişinin yaşayacağı bir güven kaybına işaret ederken, en yakınında bulunan ve hayatındaki pek çok önemli olaya şahitlik etmiş, kişinin çok sayıda sırrına vakıf olmuş bir dostun yaptığı yanlış neticesinde arada çıkacak olan kavgalara ve ayrılıklara işaret eder. Kol kesilmesi aile içinde de sıkıntılar yaşanacağının habercisidir. Kolunun kesildiğini gören kişiler evliliklerini sona erdirirler veya eşleri tarafından ihanete uğrarlar. Miras ile ilgili konularda saf dışı bırakılmak ya da mirastan mahrum edilmek gibi anlamlara da gelen rüya sıkıntı dolu bir sürecin temsilcisidir.</p><h2>Rüyada Başkasının Kolunun Kesildiğini Görmek</h2><p>Tanımadığı birinin kolunun kesildiğini gören kimse, ihtiyaç sahibi olanlara yardım etmediği gibi bencilliği nedeni ile çevresi tarafından sevilmeyen biri olarak anılır. Bu rüya zor durumda kalacak kişilere yardım etme şansı olduğu halde kişinin hiçbir şey yapmayacağını, vicdan muhasebesi içinde kalacağını ve ilerde büyük pişmanlıklar duyacağını da bildirir.</p><h2>Rüyada Kolunun Kesildiğini Görmek</h2><p>Beklemediği insanlardan darbe alacak olan rüya sahibinin büyük bir mal kaybına ya da elindeki maddi gücü kaybetmesine işaret eder. Mevcut durumunu koruyamadığı için bakıma muhtaç hale gelmenin ve insanların kendisine sadece menfaat ilişkileri içinde yaklaştığının da alametidir. Kolunun kesilmesi evli kişilerin boşanmaya varacak kadar kötü bir ilişki içinde olacaklarına, güvendikleri kimseler tarafından beklemedikleri ihanetlere uğrayacaklarına ve yalnız kalacaklarına da işaret eder. Aile içinde çatlak seslerin artacağına, anne ve baba ile iplerin kopma noktasına geleceğine ve maddi, manevi anlamda destek görülmeden yaşanacağını da ifade eder.</p><h2>Rüyada Kol Kesilmesinin Psikolojik Yorumu</h2><p>Aile desteği görmeyen kişilerin yaşamlarında yalnızlık çektiklerini, cesaretlerinin eksik olması ve kendilerini güçsüz hissetmelerinden dolayı girişimlerini istedikleri gibi yapamadıklarını ifade eder. Güçsüz hisseden ve egosu olmayan, aşağılık kompleksine sahip kişilerin acizliğini de bildiren rüya, sosyal ortamda değer görmüyor olmanın kişiyi ruhsal olarak üzdüğünün de sembolüdür.</p></body></html>
