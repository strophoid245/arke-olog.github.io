<!DOCTYPE html><html><head><title>Rüyada Tuzlu Su Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Tuzlu Su Görmek</h1><p>Rüyada tuzlu su görmek, iyi değildir ve kısa zaman içinde alınacak kötü bir haberi de temsil eder. Tuzlu su genelde acı çekmek, manevi olarak zayıflamak, kendini iyi hissetmemek demektir. Rüya sahibinin kendisini sürekli suçladığını ve bu durumun nedeninin geçmişte yattığını tabir ettiği gibi, kişinin yakınlarının ona uzatacağı yardım eline de tutunması gerektiğini öğütler. Tuzlu su gören kimsenin yaşamı kısalır ya da bir hastalık yüzünden istenilen şekilde yaşanması söz konusu olmaz. Akrabalar içinde çıkacak bir husumetin sonunda kişinin de isminin bulaşacağı laf söz yüzünden aile huzurunun sarsılacağını bildiren rüya, aynı zamanda parasızlık çekmek, borç batağına düşmek ya da tefeci gibi kişilere borçlanmak suretiyle gerginlik dolu zamanlar geçirmek manasındadır. Hırsızlık yapmak, birine iftira atmak, adam öldürmek ya da yaralamak gibi kişinin geleceğini derinden sarsacak bir hatanın yapılacağını da işaret eder.</p><h2>Rüyada Tuzlu Su İçmek</h2><p>Başa gelen sıkıntıların çekileceğine ve bu dönem içinde yapılacak hiçbir şeyin bu durumu düzeltmeyeceğine, aksine daha da zorlaştıracağına tabir edilir. Tuzlu su içen bayan hamileyse düşük yapar ya da bebeği kaybeder. Evli kişiler için eşlerinden dayak yemek ya da aldatılmak yüzünden ele güne rezil olmak demektir. Yaşlı kimseler için aniden hasıl olan ve genellikle sonu vefatla biten bir hastalığın pençesine düşmek şeklinde yorumlanabilir.</p><h2>Rüyada Tuzlu Suda Yıkanmak</h2><p>Günahlarından arınmak için kişinin hiçbir zorluk karşısında sesini çıkarmayacağını ve her an tevekkülle hareket edeceğini bildirir. Tuzlu suda yıkanan kişi kendisine yapılan hataları affeder ve başkalarından da özür diler.</p><h2>Rüyada Tuzlu Su Görmenin Psikolojik Yorumu</h2><p>Ajitasyon yapan ve başka kişilerin duygularını sömürerek yaşayan kimseleri bildirir. Rüya sahibinin ruhi açıdan çok da sağlıklı olmadığını ve gerçeklerle yüzleşmek konusunda çektiği sıkıntıyı ifade ettiği gibi, dikkat çekmek suretiyle yalnızlıktan kurtulmak istendiğini de gösterir.</p></body></html>
