<!DOCTYPE html><html><head><title>Rüyada Un Almak - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Un Almak</h1><p>Rüyada un almak, bereket dolu günlere ve kişinin çok çalışarak rızkını artıracağı anlamına gelir. Kazancını mutlu bir şekilde tüketen ve sevdiği insanlara helal lokma yedirmenin gururunu taşıyan rüya sahibinin her zaman inandığı yoldan şaşmadan ilerleyeceğine, İslam yaşamına uygun olarak hak yemeden ve dürüst bir şekilde yaşayacağını da tabir eder. Un alan kimsenin evinde hiçbir zaman darlık olmaz ve maddi zorluklar da yok olur gider. Kazanç artması ile beraber, kişinin başına gelecek her aksilikte veya sıkıntıdan son derece kolay bir şekilde sıyrılacağını ve kötülüklere maruz kalmadan hayatını sürdüreceğini bildirir. Aynı zamanda düşmanı olanların bu kimselere karşı elde edecekleri zafere de delalettir.</p><h2>Rüyada Marketten Un Almak</h2><p>Marketten un almak, kişinin işi için yeni makineler, teçhizatlar edinmek, var olan iş yerini daha da iyi hale getirip, çalışma koşullarını iyileştirmek anlamına gelir. İşe yapılacak yatırıma alamet olan rüya, kişinin maneviyatının da aynı şekilde yüksek olduğuna, başkalarına yardım ederek iyi hisseden rüya sahibinin sevap işlemeyi çok sevdiğine ve her zaman iyilikte bulunmayı bir alışkanlık haline getirdiğine de işarettir.</p><h2>Rüyada Yabancı Birinden Un Almak</h2><p>Bir yabancıdan un aldığını görmek, beklenmeyen misafirlere, kısmetli insanlar ile tanışmaya ve arkadaş olmaya işarettir. Her nimet için şükreden, sahip olduklarının değerini bilen rüya sahibinin elinin bollaşacağına, ev içinde de gelirin artması sonucunda mutluluk rüzgarları eseceğine, eski kötü ve zor günlerin sonuna gelindiğine işaret eder.</p><h2>Rüyada Un Almanın Psikolojik Yorumu</h2><p>Un aldığını görmek genellikle kişinin bazı projeler için günlük hayatında arayış içine girdiğine ve kendisine destek olunmasını arzuladığına, bu dönemde en büyük desteği de en çok ailesinden beklediğine işaret eder. Bir başka açıdan da olayları fazla büyütmenin veya aşırı detaycı bir kişiliğe sahip olunması nedeni ile kılı kırk yaran bir karakter sergileyerek, işleri yokuşa sürmenin de ifadesidir.</p></body></html>
