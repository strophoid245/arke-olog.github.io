<!DOCTYPE html><html><head><title>Rüyada Tuvalet Kağıdı Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Tuvalet Kağıdı Görmek</h1><p>Rüyada tuvalet kağıdı görmek, işlenecek çok büyük bir kabahate işaret eder. Rüya sahibinin çok önemli bir hata yaptığını ve bunun başkaları tarafından bilinmesini istemediği için çeşitli yalanlar söyleyerek örtbas etmeye çalışacağını, ancak tuhaf davranışlarının çevresi tarafından kuşkuyla karşılanacağını ve er ya da geç yaptığı kabahatin herkes tarafından anlaşılacağını tabir eder. Bu rüyayı kişinin yaptığı hatayı telafi etmek için verdiği uğraşlara ve çabalara da yorumlamak gerekir. Pişmanlık duyulmasına, yapılan hatanın yüz kızartıcı bir tarafı olduğu gibi, kişinin başkalarının gözünde çok küçük bir duruma düşeceğini ve hayatı boyunca bu olayı hatırlayarak utanç duyacağını da alamet eder.</p><h2>Rüyada Tuvalet Kağıdı Aldığını Görmek</h2><p>Art niyetli düşünceler içinde olunduğuna, başka birine yapılacak olan bir haksızlığa veya planlı bir kötülüğe alamettir. Hayırlı bir rüya olmadığı gibi İslami olarak da kişinin kötü kalpli olması nedeniyle yaşamında hiçbir zaman mutlu olamayacağını, elde edeceği hiçbir şeyin bereketinin olmayacağını ve yalnız bir ömür geçireceğini ifade eder. Tuvalet kağıdı almak, yalan söylemenin, yapılan yanlışların ve kabahatlerin asla kabul edilmediğine ve kişinin hayatını sürekli bir inkar halinde yaşadığının ifadesidir.</p><h2>Rüyada Tuvalet Kağıdı Koparmak</h2><p>Bir yaprak tuvalet kağıdı kopardığını gören kişiler evli iseler eşlerinin kalbini kırarlar ve sonrasında gönüllerini almak için uğraşırlar. Az miktarda tuvalet kağıdı koparmak telafisi olan durumlara yorulur ancak çok sayıda tuvalet kağıdı kopardığını görmek kişinin istemeden yaptığı, sonuçlarının hiç de düşündüğü gibi olmadığı olaylar nedeniyle yaşayacağı sorunlara ve üzüntüye delalettir.</p><h2>Rüyada Tuvalet Kağıdı Görmenin Psikolojik Yorumu</h2><p>Kendisini değersiz gören ve hayatta hiçbir işe yarmadığına inanan, küçüklüğünde ailesi tarafından aşağılanıp, hakir görüldüğü, küçümsendiği ve alay edildiği için tüm yaşamını komplekslerle geçirmiş kişilerin bozuk psikolojilerini ifade eder. Kendisine güveni olmayan ve başarısız bir insan olduğuna inanan kimseleri de tabir eder.</p></body></html>
