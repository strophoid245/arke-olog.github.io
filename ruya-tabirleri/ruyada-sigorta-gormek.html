<!DOCTYPE html><html><head><title>Rüyada Sigorta Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Sigorta Görmek</h1><p>Rüyada sigorta görmek, endişe edilen veya kişinin içini kemiren bir sorundan kurtulmak ve şüphelerden arınarak emin olmak manasına gelir. Kuruntu yapıldığının ya da aşırı pimpirik davranıldığının da altını çizer. Rüya sahibinin her adımını sağlam atmak isteyen, garantici biri olmasından dolayı, iş hayatında kendini riske atmadan hareket edeceğini, bu titizliğinin meyvelerini de gelecekte fazlasıyla toplayacağını alamet eder. Sigorta memuriyet anlamına da gelir ve ömür boyu gelir sıkıntısı çekilmeyecek bir işe girmekle yorumlanır. Kendi işini açanların ise çocuklarının da hayatlarını garanti altına alacak birikimler yapacaklarını, kısa zamanda işlerini büyütüp, sektörün önde gelen isimlerden biri olacaklarını ifade eder. Kişiye emanet edilen bir eşyanın güvende kalacağına veya istekte bulunulan bir işi eksiksiz yapmak suretiyle takdir toplamaya yorulur.</p><h2>Rüyada Sigorta Tamir Etmek</h2><p>Yarım kalan işleri bitirmeye ve ailenin yaptığı her türlü uyarıyı dikkate alarak hareket etmeye tabir edilir. Bozulan ev sigortasını tamir etmek evli kişilerin eşleri ve aileler arasındaki bağı kurmak için köprü vazifesi göreceklerine, herkesin uyum içinde yaşayabilmesi için fedakarlıklarda bulunacaklarını, tüm ilişkilerini belli bir dengede devam ettireceklerini tabir eder. İşten ayrılan veya bir süredir işsiz olanlar için uzun yıllar çalışacakları, hatta emekli olabilecekleri bir işe gireceklerinin müjdesini de verir.</p><h2>Rüyada Sigorta Yaptırmak</h2><p>Sorumluluk almak veya yenilerinin eklenmesiyle sürekli çalışmak zorunda kalmak, maddi açıdan yapılan birikimlerle gelecekte rahat etmek, sevdiklerini maddi açıdan rahatlatmak anlamındadır. Kişinin bugünü değil, geleceği düşünerek yaşadığını, aile hayatını her şeyin üstünde tuttuğu için onların iyi yaşamaları için daha fazla fedakarlıkta bulunacağını delalet eder. İnat edilen veya olumsuz düşünülen bir konuda tanıdık biri tarafından ikna edilerek geri adım atmaya da tabir edilir.</p><h2>Rüyada Sigorta Görmenin Psikolojik Yorumu</h2><p>Garantici biri olunduğunu bildirir ve emin olunmayan hiçbir işe girilmediğinin ifadesidir. Rüya sahibi için mantıklı ve akılcı davranmanın önemli olduğunu, duygularını karar alırken geri planda bıraktığını, geleceğe yönelik her daim plan ve program içinde hareket ettiğini gösterir.</p><p>» Çağdaş Ulema: Sigorta yaptırmak; zarara uğrayacağınıza işarettir.</p></body></html>
