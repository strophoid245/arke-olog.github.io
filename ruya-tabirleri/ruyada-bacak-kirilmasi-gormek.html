<!DOCTYPE html><html><head><title>Rüyada Bacak Kırılması Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Bacak Kırılması Görmek</h1><p>Rüyada bacak kırılması görmek, her zamankinden daha güçsüz ve yalnız hissedilecek bir dönem geçirileceğini, bu süreçte yakın kişilerin bazı yalanlarına şahit olarak güvensizlik duygusuna kapılacak olan rüya sahibinin içine kapanacağını tabir eder. Tanıdığı biriyle ya da akrabasıyla ortak iş kuranların, bu kimseler tarafından yalnız bırakılacaklarını, tüm iş yükünü sırtlamak zorunda kalacakları için hem fiziki, hem de ruhen yorgun olacaklarını bildirir. Aksaklıkları haber veren bir rüya olduğu için kişinin bu dönemde herhangi yeni bir atılım yapmasının, ticaretle uğraşanların paralarını başka bir işe yatırmalarının kazançtan çok zarar getireceğini ifade eder. Sorunların çözülmesini bekleyip, daha net bir görüş elde ettikten sonra planları hayata geçirmek gerektiğine vurgu yapar ve kişinin en çok kendisine güvenmesi gerektiğini hatırlatır.</p><h2>Rüyada Bacak Kopması</h2><p>Çok güvenilen, sevilen birinden görülen umulmadık hareketler neticesinde bu kişiyle olan tüm bağların sona erdirilmesi anlamına gelir. Zihinsel gücün zayıflayacağı, ruhen karamsar bir duruma girileceğini bildirir. Yaşanan aksiliklerin ve haksızlıkların kişinin psikolojisi üzerinde olumsuz etkiler bırakacağını, bir süre bu durumu kabullenerek yaşamak gerektiğini işaret eder. Aynı zamanda kişiye yalan söyleyen bir arkadaşın varlığını bildirir ve bu kimseyle görüşmeyi kesmenin en doğrusu olduğuna vurgu yapar.</p><h2>Rüyada Takma Bacak Görmek</h2><p>Bazen kişiye çok kötü gelen olayların aslında içinde hayır barındırdığını görmek gerektiğini hatırlatır ve en karanlık, en koyu zamanlarda dahi rüya sahibinin kalbini ferahlatacak gelişmeler yaşanacağını, umudunu tazelemesine yardımcı olacak dostları olacağını bildirir. Yeniden güçlü hissetmek, yaşanan olumsuzluklardan gereken dersleri çıkarıp hayata dört elle sarılıp daha doğru şekilde hareket etmek manasındadır.</p><h2>Rüyada Bacak Kırılmasının Psikolojik Yorumu</h2><p>Terk edilmek veya yalnız bırakılmak gibi durumlarda kişinin kendisini eksik, yetersiz hissetmesine yorumlanır. Genellikle geçmişte yaşanmış bu tip olaylar yüzünden kişi başına gelen her olumsuzluğun sebebini bu olaylara yaslayarak kendini rahatlatmaya çalışır.</p></body></html>
