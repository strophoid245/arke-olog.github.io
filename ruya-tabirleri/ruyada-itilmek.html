<!DOCTYPE html><html><head><title>Rüyada İtilmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada İtilmek</h1><p>Rüyada itilmek, hayra yorulmaz ve kişinin hiç ummadığı birinden alacağı kötü bir darbeye işarettir. Beklenmedik kavgalara, kişinin kuyusunu kazan insanlara ve çok sayıda düşmana da yorulan rüya, kişinin fikirlerini herkese paylaşması sonucu önemli bir projesinin ya da düşüncesinin çalınacağını da tabir eder. Çok sevilen, her sıkıntının paylaşıldığı, pek çok sırrın verildiği yakın bir arkadaşla sudan bir nedenden ötürü başlayacak tartışmanın çok fazla uzayacağına ve giderek iki yakın dost yerine, neredeyse kanlı bıçaklı insanlar haline gelineceğine tabir olur. Rüya sahibinin özel hayatını başkalarına paylaşmakta sakınca görmeyen, işgüzar, ağzı laf yapan ve dedikoduyu seven yakın bir akrabanın açacağı sıkıntıları da bildiren rüya, büyük yanılgıların, yaşanacak hayal kırıklıklarının da tabiridir. Anne ve babadan görülmeyen ilginin, evli kişilerin eşleriyle bir türlü huzurlu bir beraberlik yakalayamadıklarının da işareti olan rüya, huzursuz geçecek bir yaşantının da habercisidir.</p><h2>Rüyada Uçuruma İtilmek</h2><p>Büyük bir düşmana yorulur ve kişinin hayati tehlikesi olan bir kötülükle karşı karşıya kalacağına alamettir. Sahip olunan düşmanların kişinin her adımını izlediklerini, yakın zamanda bir açık bularak kişinin üzerine gideceklerine ve özel hayatlarını deşifre etmek suretiyle manevi anlamda önemli zararlar vereceklerine de delalettir.</p><h2>Rüyada Otobüste İtilmek</h2><p>Hevesle başlanan bir işten yenilgiyle ayrılmak ya da aradığını bulamamak manasına gelen rüya, bekar kişiler için de bir türlü karşı cinste aradıklarını bulamayacaklarını, aşk konusunda aşırı ısrarcı davranmalarının kendilerine sadece zarar vereceğini işaret eder. Her yeniliğe koşmak yerine daha sakin ve sabırlı hareket etmek gerektiğinin altını çizen rüya, sahip olunan yeteneklerin bilincine vararak, boyundan büyük işlere kalkışmamanın daha doğru olacağını da tabir eder. Ev içinde huzursuzluk çıkaran bir yakına, ilgi göstermeyen eşe, söz dinlemeyen çocuklara da delalettir.</p><h2>Rüyada İtilmenin Psikolojik Yorumu</h2><p>Karşı cinsin kişiye sürekli soğuk davranması nedeniyle kendisini suçlayan, özel hayatında istediği gibi bir ilişki yaşayamadığı için sürekli başkaları gibi olmaya çalışmanın ve doğallıktan uzak, sahte bir kimliğe bürünmenin işaretidir.</p></body></html>
