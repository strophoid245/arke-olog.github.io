<!DOCTYPE html><html><head><title>Rüyada Yatağa İşemek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Yatağa İşemek</h1><p>Rüyada yatağa işemek, kendisine sürekli ikazlarda bulunulan bir meselede kişinin ısrarla bildiğini okuması sonucu göreceği zararın çok büyük olacağına ve tüm saygınlığını yitireceği bir duruma düşerek, toplum içine çıkamaz hale geleceğine dair önemli bir uyarıdır. Kendi bildiğini doğru kabul eden ve başkalarının tecrübelerinden yararlanmak yerine, sadece kendi fikirlerini önemseyen kişilerin özellikle ticaret hayatında büyük kayıplar yaşamasının söz konusu olduğunu işaret eder. Maddi gücün de manevi zayıflamayla beraber giderek azalacağına, kişinin aşırı kibirli hareketlerinin faturasının çok ağır olacağına, yaşanan sıkıntıların tek sorumlusunun da rüya sahibinin kendisi olduğuna alamettir. Bu rüyayı gören kişiler bekar iseler, kendilerine baskıda bulunan ve kişilik haklarını hiçe sayan bir eş sahibi olacaklarına, mutsuz bir evlilikten dolayı ruhsal dengelerini de kaybedeceklerine alamet eder.</p><h2>Rüyada Yatağa İşeyen Çocuk Görmek</h2><p>Kişi kendi çocuğunu rüyasında yatağa işerken görürse, ona karşı baskın bir karakter sergilediğini, çocuğunu korkuttuğunu ve sevgisini gösteremediğini, ona karşı yeterince anlayışlı ve hoş görülü davranmadığı için çocuğunun içine kapanık biri haline geleceğini işaret eder. Tanımadığı bir çocuğu yatağa işemiş olarak görmek ise, güçten düşmüş birine yardım edileceğine, kimsesiz bir çocuğu evlat edinerek büyük bir sevap işleneceğine alamet eder.</p><h2>Rüyada Eşinin Yatağa İşediğini Görmek</h2><p>Rüya sahibinin eşinin davranışlarından dolayı kuşkular içinde olduğuna ve onun açığını aradığına, ancak ortada hiçbir neden olmadığına, eşinin günahını aldığı gibi, onu da gereksiz korkulara saldığına işarettir. Bu rüya İslami olarak birinin günahını almaya ve gıybette konuşma yapmaya işarettir. Gereksiz kuruntuların kişinin sevdiklerine zarar verme aşamasına geldiğinin de tabiridir.</p><h2>Rüyada Yatağa İşemenin Psikolojik Yorumu</h2><p>Çocukluk döneminde işkence gören, sürekli dayak yiyen ve şiddete maruz kalan kişilerin bozulan ruh hallerinin sembolü olan rüya, korkuların ve endişelerin de işaretidir. Güvensizliğin ve ezik bir kişiliğin ifadesi olarak da görülmelidir.</p></body></html>
