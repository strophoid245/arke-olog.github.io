<!DOCTYPE html><html><head><title>Rüyada Koklanmak - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Koklanmak</h1><p>Rüyada koklanmak, birilerinin ağzınızdan laf almaya çalışacağına alamettir ve bu kişilerin özellikle sizin bir açığınızı yakalamaya çalışacağına yorulur. Bu rüyayı görenlerin yakın zamanda tanıdıkları, haklarında çok fazla bilgi sahibi olmadıkları kişilerle görüşmemeleri veya mesafeli olmaları gerektiğinin altını çizer. Herkese hemen güvenmek suretiyle istenmeyen durumlar yaşanabileceğini, özellikle birine verilen bir sırrın uluorta dolaşması istenmiyorsa biraz daha ketum davranmak gerektiğini ifade eder. Sevdiği biri tarafından koklandığını gören kimseler müjdeli bir haber alırlar. Aile üyelerinden birinin kendisini kokladığını gören kişiler çalışmaya gurbete gider veya askerlik görevlerini yerine getirirler. Aileden, yuvadan uzak kalmak, zorunlu olarak çıkılan bir yolculuk nedeniyle sevilen kişilere hasret duymak manasına gelir.</p><h2>Rüyada Birini Koklamak</h2><p>Rüya sahibinin birinden şüphe duymaya başladığına yorulur ki özellikle bu kişiye karşı güven duygusunun tamamen zedeleneceğinin haberini verir. İş yapılan kimseleri izlemek veya bu kişiler hakkında bilgi toplamak manasına gelirken, kişinin üstüne vazife olmayan bir meseleye el atarak kendisini zor durumda bırakabileceğini de ifade eder. Kendisinden bilgi saklandığını düşünenlerin şüpheleri doğrultusunda araştırma yapacaklarını ve yakın çevrelerini sürekli gözlem altında tutacaklarını bildirir.</p><h2>Rüyada Kötü Koku Almak</h2><p>Nereden geldiği belli olmayan kötü kokular almak ülkede bazı koşulların zorlayıcı olabileceğini, iş konusunda kemer sıkmak gerekebileceğini bildirirken, olumsuz olayların içinde kalınacağını da ifade eder. Birinde kötü koku geldiğini fark etmek o kimsenin yaptığı illegal bir işe şahit olmak, yaptığı yanlışı görmek demektir. Başka kişilerin özel hayatlarına dair önemli sırlara vakıf olmak veya hoşa gitmeyen davranışlar görerek bu kimselerden hızlıca uzaklaşmak anlamına gelir.</p><h2>Rüyada Koklanmanın Psikolojik Yorumu</h2><p>Şüphe içinde olunduğunu bildirir ancak bu şüpheler genellikle kişinin asılsız kuruntularını, işaret eder. Sürekli endişeli bir ruh hali içinde dolaşan, etrafındaki kimselere güvenmekte sıkıntılar yaşayan kişilerin gereksiz evham yaparak hayatı kendilerine zehir ettiklerini ifade eder.</p></body></html>
