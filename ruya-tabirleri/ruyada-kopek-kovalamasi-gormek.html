<!DOCTYPE html><html><head><title>Rüyada Köpek Kovalaması Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Köpek Kovalaması Görmek</h1><p>Rüyada köpek kovalaması, rüya sahibi için kötü düşünceler ve kötü planlar içinde olan kimselerin varlığına alamet eder. Kem gözlü kişilere ve onların olumsuz enerjisinden kötü etkilenmeye yorulur. Rüyada köpek kovalaması kişinin ticaretteki rakiplerine ve arkadaşları arasındaki yalancı dostlarına bir başka deyişle düşmanlarına rivayet edilir.</p><h2>Rüyada Köpek Kovalaması ve Isırması</h2><p>Rüyada köpek kovalaması ve ısırması iyi değildir. Rüyayı gören kişinin sıkıntılı ve zor günler geçireceği, üzüleceği ve mutsuz olacağı anlamına gelir. Rüya sahibinin çok güvendiği, sevdiği ve sürekli yan yana olduğu kişilerin gazabına uğrayacağına alamet eder.</p><h2>Rüyada Köpek Tarafından Kovalanmak</h2><p>Rüyada köpek tarafından kovalanmak, rüyayı gören kişinin yoluna kötü huyları olan, ahlak yoksunu, hileye bayılan, fesatlıktan geri durmayan ve yalancı kişilerin çıkacağına ve başarılarına da, mutluluğuna da engel olacaklarına işaret eder.</p><h2>Rüyada Köpek Havlaması Görmek</h2><p>Rüyada köpek havlaması görmek, nasihat ve öğüt olarak kabul edilir. Rüya sahibinin iyiliğini düşünen, ilerlemesini, gelişmesini, kalkınmasını ve mutlu olmasını isteyen kişilerin kendisine yol göstereceklerine ve onu bilmediği konularda aydınlatacaklarına delalet eder.</p><h2>Rüyada Köpek Isırması Görmek</h2><p>Rüyada köpek ısırması görmek, rüyayı gören kişinin malının ve parasının çokluğundan, halinin vaktinin yerinde olmasından rahatsız olan ve bunu engellemek için elinden gelen her şeyi yapacak kadar gözü kara kimselerin varlığına ve bunlar nedeni ile düşeceği sıkıntılara rivayet edilir.</p><h2>Rüyada Köpek Olmak</h2><p>Rüyada köpek olmak, rüya sahibinin malı ve parası ile övündüğüne, bunu marifet saydığına ve insanlara karşı saygısız tavırlar içerisine gireceğine alamet eder.</p><h2>Rüyada Süs Köpeği Görmek</h2><p>Rüyada süs köpeği görmek, rüyayı gören kişinin hayatında ikinci bir kişi olduğuna ve hayatındaki iki kişiyi de kandırmaya çalıştığına işaret eder.</p><h2>Rüyada Köpek Kovalamasından Kaçmak</h2><p>İş yaşamında rekabetin yüksek olduğu bir alanda hizmet veren ya da çalışan kişilerin, kendilerini engellemeye teşebbüs eden kimselere yönelik geliştirecekleri planlara, kendileri kadar ailelerini de düşmanlarından korumaya yönelik girişimlerine işarettir. Kişinin hayatındaki olumsuzlukları, riskleri ve tehditleri doğru olarak algıladığını, ayağını her zaman sağlam basmaya özen göstererek, akıl yolu ile düşmanları mağlup etmeye çalışacağını işaret eder. Zengin kimselerin çevresinde dost bildikleri insanların pek çok yalana başvurduklarını ve kişiyi kullanmak için fırsat kolladıklarını da tabir eder.</p><h2>Rüyada Köpek Kovalamasından Kaçarken Düşmek</h2><p>Düşmanları olanların planlarında yaşanacak sıkıntılara işaret eden rüya, iş ortamında kişinin yükselmesini istemeyen, ona engel olmak için dalavereler içinde olan kimselerin varlığına işarettir. Rüya sahibinin her ne kadar dikkatli davransa da sorunlarla karşılaşacağını, bazı aksilikleri çözerken istenmeyen durumlara düşeceğini, dost bildiği kimseler tarafından zehir zemberek sözler duyması yüzünden büyük bir hayal kırıklığı yaşayacağını da alamet eder.</p><h2>Rüyada Köpek Kovalarken Korkudan Ağlamak</h2><p>Sevinçten dökülecek gözyaşlarının işareti olduğu gibi, özellikle uzun süredir sıkıntısı duyulan bir sorunun kökten halledileceğini, son ana kadar umudunu yitirmeyen kişinin nihayet amacına ulaşacağını bildirir. Endişelerle dolu günleri geride bırakacak olan rüya sahibinin, içindeki korkularla yüzleşeceğini, gerçeklere gözlerini kapamadan, daha rasyonalist bir tavırla işini sürdüreceğini ve gerekli adımları atmakta gecikmediği için başarıya ulaşacağını delalet eder.</p><h2>Rüyada Köpek Kovalaması Yüzünden Saklanmak</h2><p>Kendine güveni azalan kişinin, yapabileceklerini ortaya koymakta zorlandığını ifade eder. İş ortamlarında oluşan rekabetin, kişilerin birbirini kullanarak yükselme arzusunun farkında olan rüya sahibi, kendisini de geri plana çeker. Koşulların iyileşmesi için bekleneceğine, bu süre zarfında imkanları kısıtlı kullanarak daha durağan bir hayata geçileceğine yorumlanır.</p><h2>Rüyada Köpek Kovalayan Birilerini Görmek</h2><p>Yaşanılan çevrede pek çok tehlikeli durumun varlığına dikkat çeker. Rüya sahibinin deyim yerindeyse ateşle oynadığını bildiren rüya, atılan adımlarda, özellikle maddi konularda yapılacak girişimlerde sahtekar kimselerin tuzaklarına düşmemek için dikkatli olunması gerektiğini de öğütler. Sonu iyi gibi görünen işlerde kişinin öncelikle kendisine güvenerek hareket etmesinin hayrına olacağını bildirdiği gibi, başkasının sözüyle hareket etmenin kişiye uzak vadede sorunlar yaratacağını da tabir eder.</p><h2>Rüyada Kendisini Kovalayan Köpeği Sevmek</h2><p>Tatlı dili, güler yüzü ve hoşgörüsü ile düşmanlarını bile dize getirecek olan rüya sahibinin, istediği her şeye sadece aklını kullanarak sahip olacağına, üzerinde baskı kurmak isteyen insanların varlığını fark edip önlem alacağına ve gelecek planlarını kimseye anlatmayacağına yorumlanır. Düşmanları ile savaşırken kişinin duygusal kararlar vermekten uzak, hamlelerini akıllıca yapacak düzenlemeler içinde olacağını da bildiren rüya, iş yaşamında güçlü, rakip tanımayan, sözünün eri bir insan olunacağına da işarettir.</p><h2>Rüyada Kendisini Kovalayan Köpeği Korkutmak</h2><p>Kesin bir galibiyetin, yıllarca bahsi geçecek, insanların takdir edeceği bir zaferin işaretidir. Büyük mutlulukların yaşanacağını, yaşama dair küçük sıkıntıların kafaya takılmayacağını, ekmeğini taştan çıkaran rüya sahibinin hiçbir zorluğa baş eğmeyeceğini bildirir. Kötülük düşünenlerin, düşmanlık edenlerin hesaplarını bozacak olan kişinin, hayatının tüm kontrolünü eline alacağı bu dönemde sergilediği kişiliğin ve iletişim kabiliyetinin de pek çok insan tarafından beğeniyle karşılanacağını tabir eder.</p><h2>Rüyada Havlayan Köpek Kovalaması Görmek</h2><p>Kişiyi korkutmaya, geri çekilmeye zorlamak isteyen kimselerin varlığına alamettir ancak rüya sahibi bu kişilerin kendisi için güçlü düşmanlar olmadığını bildiğinden yolundan vazgeçmez. Geçici sıkıntılara boyun eğilmeyeceğini, başkalarının düşünceleriyle değil, sadece kendi fikirleri ile hareket eden kişinin başarıya ulaşacağını bildirir.</p><h2>Rüyada Kuduz Köpek Kovalaması Görmek</h2><p>Tehlikeli insanlarla tanışacak olunduğunu ve dikkatli olunmaması halinde büyük bir kayıp yaşanacağını ifade eder. Maddi kaynakların dolandırılmak suretiyle zarar görebileceği konusunda kişiyi uyaran bir rüyadır. Akrabalarla iş yapmanın sonucunda çıkacak pek çok huzursuzluğun aile bireyleri arasında görüş ayrılıklarına ve kavgalara neden olacağını da işaret eder.</p><h2>Rüyada Yaralı Köpek Kovalaması Görmek</h2><p>Doğru zamanda doğru hamleler yapan rüya sahibinin, başarıya adım adım yaklaştığını, güven duygusunu tazeleyeceğini ve yeni bir ortakla çalışmaya başlayacağını işaret eder. Kişinin kendisini yenileyebilmek adına kurslara veya seminerlere katılacağını, yabancı dil bilgisini geliştirmek adına yurt dışına çıkacağını da bildirir. Düşmanları yenmek, kişiye risk teşkil eden her unsuru uzaklaştırmak manasına da gelir.</p><h2>Rüyada Birden Fazla Köpek Kovalaması Görmek</h2><p>Bugüne kadar sürdürülen istikrarın kişiye düşmanlar kazandıracağını, elde edilen mevkide gözü olan kimselerin varlığını bildirir. İş ortamında ikiyüzlü kimselerle iletişimin kesilmesi yüzünden aksamalar meydana geleceğini, kişinin ayağını kaydırmak, işine ket vurmak isteyen kimseleri etkisiz hale getirmek için eski bir dostla işbirliği yapılacağını tabir eder.</p><h2>Rüyada Başkalarını Kovalayan Köpekler Görmek</h2><p>Bir beladan, musibetten kıl payı kurtulmak anlamına gelir. Bugüne kadar doğruluktan ayrılmayan, her işini Allah rızası için yapan ve sürekli dua alan rüya sahibinin, yaptığı hayırların başına gelecek bir olumsuzluğa karşı geleceğini, hasta ise çabucak iyileşeceğini, para sorunu varsa kısa sürede hallederek eski neşeli günlerine kavuşacağını işaret eder. Kişiden yardım isteyen, zor durumda olduğu gibi, psikolojik açıdan da sorunları olan bir arkadaşın varlığına da tabir edilir.</p><h2>Rüyada Köpek Kovalamasından Koşarak Kurtulmak</h2><p>Gözü pek davranarak düşmanların karşısına korkusuz şekilde çıkacak olan rüya sahibinin bir ihale almasına, devletle bir işinin kolay yoldan hallolmasına ve eline yüklü miktarda bir para geçeceğine yorulur. Aileyi her türlü kötülükten korumak ve güçlenmek anlamına da gelir.</p><h2>Rüyada Yavru Köpek Tarafından Kovalanmak </h2><p>Kişinin bir zamanlar gözünde büyüttüğü bir olayın bütün etkisini yitireceğine, aradan geçen zaman dilimi içinde kişinin eski halinden eser kalmayacağına ve başkalarını şaşırtacak denli işini bilen biri olacağını delalet eder.</p><h2>Rüyada Av Köpeği Kovalaması Görmek</h2><p>Kişiyi adım adım takip eden, her yaptığından haber alan ve küçük bir açık bulmak için uğraşan kötü kalpli insanların varlığına dikkat çeker. Rüyanın görüldüğü süre zarfında kişinin başkalarına planlarını anlatmaması gerektiğini, sırlarını açık etmemesinin kendisinin yararına olacağını da tabir eder.</p><h2>Rüyada Bir Başka Hayvanı Köpek Kovalarken Görmek</h2><p>Bir atı köpek kovalarken görmek, kişinin kısmetini çalacak ya da kaçıracak bir arkadaş yüzünden üzülmek demektir. Bir horozu köpek kovalarken görmek gelecek kötü bir haberin önüne geçileceğini, olumsuz bir olayın lehe döneceğini haber verir. Kargayı köpek kovalarken görmek ise, sürekli dedikodu yapan, kişinin hayatına burnunu sokan birine haddini bildirmek manasındadır. Köpeğin yılan kovaladığını görmek ise son derece sadık ve iyi kalpli bir dosta sahip olmanın işaretidir.</p><h2>Rüyada Kedi Kovalayan Köpek Görmek</h2><p>İki tarafın da kendini haklı gördüğü bir tartışmanın ortasında kalmak ve arayı düzeltmek isterken olaya müdahil olmak anlamındadır. Rüya sahibinin adaletli olmasını gerektiren hassas bir konunun gündeme geleceğini de haber verir.</p><h2>Rüyada Süs Köpeği Tarafından Kovalanmak</h2><p>Kısa süreli hastalık yaşamak, işlerde geçici bir durgunluğa girmek yüzünden kısmen moralsizleşecek olan rüya sahibinin, çağrılacağı toplantı ve davetlerde kaygılarından kurtulacağını, kendisini daha iyi hissedeceğini bildirir.</p><h2>Rüyada Köpek Kovalaması Görmenin Psikolojik Yorumu</h2><p>Gerçek hayatında köpekten korkan kişilerin gördükleri rüyalar arasında olduğu gibi, ilişkilerini fazlasıyla önemseyen, sevdiği insanlarla her an irtibat halinde olmak isteyen kimseleri de tabir eder. Sosyal ilişkilerde çekingen davranmanın, her ne kadar insan canlısı olunsa da, ilk etapta herkesle kaynaşmanın kişi için zor olduğunu da ifade eder.</p><p>&nbsp;</p></body></html>
