<!DOCTYPE html><html><head><title>Rüyada Zorla Evlenmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Zorla Evlenmek</h1><p>Rüyada zorla evlenmek, istenmedik olaylarla uğraşmak, hoş karşılanmayan durumların içine düşmek ya da çekilmek anlamına gelir. Kişinin yakın çevresinden gelen bir isteği kıramaması neticesinde, kendisiyle hiç alakası olmayan bir konuya müdahil olacağını, bir anda huzurunu ve hayat düzenini bozacağını ifade eder. Zorla evlendiğini gören kişi bekarsa, gönül ilişkisi yaşadığı kimseye karşı saygısını, sevgisini yitirecek demektir. Duygulardaki azalma yüzünden kendini geri çeken kişinin karşı tarafı kırmamak için sürekli kendisiyle savaştığını, giderek psikolojik olarak daha gergin biri haline geldiğini de bildirir. Evli birinin eşi dışında biriyle zorla evlendiğini görmesi, geçmişten kalan bir gönül ilişkisinin yeniden ortaya çıkacağını ve bu kişiyle yapılacak görüşmeler yüzünden evliliğinde şüphe uyandıracak hareketlerinin fark edilerek sorunlar yaşanacağının ifadesidir. Zorla evlenmek kısmetleri beğenmemek, sürekli daha fazlasını istemek manasına da gelir.</p><h2>Rüyada Tanımadığı Biriyle Zorla Evlenmek</h2><p>Çalışılan işte mutsuz olmak, işi sürdürmekte zorlanmak ve sürekli daha farklı alanlarda var olmak istemek demektir. Rüya sahibinin kendi hayatının kontrolünü ele almak konusunda ailesiyle yaşadığı ikiliklere ve fikir çatışmalarına alamet ettiği gibi, hane içindeki sorunların evlilik üzerinde de olumsuz etkiler bıraktığına tabir edilir. Genç kimseler için aşırı baskıcı aileleri nedeniyle hatalı kararlar vereceklerine ve sonradan hem kendilerinin, hem de ailelerinin sonuca üzüleceklerinin delaletidir.</p><h2>Rüyada Küçük Yaşta Zorla Evlenmek</h2><p>Rüya sahibinin çile dolu bir hayatı olduğunu, bir türlü yüzünün gülmediğini, hayat şartlarının zor olmasının yanı sıra, maddi anlamda da bir türlü iki yakasının bir araya gelmediğini bildirir. Pek çok sorunla aynı zamanda uğraşmanın kişiyi yıprattığını tabir eder.</p><h2>Rüyada Zorla Evlenmenin Psikolojik Yorumu</h2><p>Evlilik yaşantısında mutlu olunmadığını bildirdiği gibi, özel hayatında istediği gibi ilişkiler yaşayamayan kimselerin gördükleri olağan rüyalardandır. Diğer yandan zorla evlenmek, kendi isteklerini hayata geçirememek, sürekli başkalarına bağımlı kalmak yüzünden özgür hissedememek manasına da gelir.</p></body></html>
