<!DOCTYPE html><html><head><title>Rüyada At Sürüsü Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada At Sürüsü Görmek</h1><p>Rüyada at sürüsü görmek, arka arkaya çıkacağı yolculuklardan pek çok kısmetle dönecek olan rüya sahibinin ne muradı varsa gerçekleşeceğini ve müjde dolu haberler alacağını, mevki açısından yükseleceğini ifade eder. Makam sahibi olmak, güçlenmek, kendi işini kurmak demek olan rüya aynı zamanda izzet sahibi eşe, gelecekte iyi işler başaracak evlatlara tabir edilir. Büyük şans ve hayır bulunacak işler manasına gelen rüya, sürüdeki bir ata binildiği görülürse güzel, büyük bir ev sahibi olunacağına yorumlanır. Beyaz at sürüsü görmek hem kişinin evlenmesine, hem de yakın zamanda ailesinden, yakın çevresinden çok sayıda kişinin mutluluğuna şahit olunacağına alamettir. Yabani at sürüsü görmek rüya sahibinin özgürlüğüne kavuşmasına, tutsaklar için müjdeli haberlere, mahkemelerden lehte sonuçlar almaya tabir edilir.</p><h2>Rüyada Siyah At Sürüsü Görmek</h2><p>Saltanat sürüleceğini bildiren rüya, kişinin uğraş verdiği işinde sürekli ilerleyeceğini, mevkisinin her geçen gün artacağını, işini büyütmesiyle birlikte düşmanlarından da teker teker kurtulacağını ifade eder. Güç anlamına da gelen rüya, genç erkekler için rüşdünü ispat etmek, girilen işlerde başarı göstermek ve ailelerini gururlandıracak bir evlat olmak manasındadır. Asil ve soylu bir aileden gelin almak, evlilikte uzun yıllar saygı ve sevgiyi korumak şeklinde de yorumlanır.</p><h2>Rüyada Beyaz Az Sürüsü Görmek</h2><p>Temiz niyetli, kişinin ufkunu açan, yüce gönüllü biriyle tanışmak, kişi bekarsa böyle biriyle evlenmek anlamındadır. Rüya sahibinin sıkıntısız sürdüreceği hayatında kısmetsizlik yaşamayacağını, her zaman kazancında bereket olacağını, muratlarına bir bir kavuşacağını bildirir ve önemli bir şerefe nail olunacağının habercisidir. Beyaz ata binen kimse makam elde eder ve sevinçten gözleri dolar.</p><h2>Rüyada At Sürüsü Görmenin Psikolojik Yorumu</h2><p>Kişinin kendisini baskı altında hissettiği an bulunduğu ortamdan ayrılmak, eğer bir ilişkideyse o kişiden uzaklaşmak istediğini ifade eder. Özgürlüğünden ödün vermeden yaşayan kimseleri temsil eden rüya, bağımsızlığını korumak için her konuda gözü kara davranıldığını da ifade eder.</p></body></html>
