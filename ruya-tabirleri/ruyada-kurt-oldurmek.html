<!DOCTYPE html><html><head><title>Rüyada Kurt Öldürmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Kurt Öldürmek</h1><p>Rüyada kurt öldürmek, kişiye güç veren ve her yaptığının arkasında olan birine karşı yapılacak yanlış bir hareket sonucunda bu desteği tamamen kaybedecek olan rüya sahibinin pişmanlığına alamettir. İtibara gelecek bir zarara, özellikle kişinin kendi hayatına istemeden de olsa zarar vermesine, yaptığı yanlışlar nedeni ile işinde elde ettiği başarıya gölge düşüreceğine, saygınlığını kaybetmeye ve aile içinde de kişiye gelecek olan sert ve katı eleştirilere işaret eder. Aşırı hırs nedeni ile kişinin hedeflediği kariyere ulaşmak konusunda başarısız olacağını, para gelen kaynakları tüketerek maddi sıkıntıya düşmeyi de işaret eder.</p><h2>Rüyada Ormanda Kurt Öldürmek</h2><p>Her ne kadar mücadele verilirse verilsin şu an içinde bulunulan kötü durumdan kurtulmanın kolay olmayacağını ve kişinin uzun bir süre boyunca çaba göstermesinin yanında sabırla devam etmesi gerektiğini bildirir. İşlerin kötü gitmesinde özellikle kişinin geçmişte yaptığı önemli ve hayati bir hatanın payı olması yüzünden içten içe yaşanacak büyük bir pişmanlığa ve ruhsal sıkıntıya işaret eder. Ormanda kurt öldürmek iş çevrelerinde itibarı zayıflatacak bir olaya maruz kalmak veya kendisini ön plana çıkarmak isteyen rüya sahibinin yanlış hamle yaparak kendisini çok daha zor duruma düşürerek ticari itibarını da yerle bir edeceğinin alametidir.</p><h2>Rüyada Yaralı Bir Kurt Öldürmek</h2><p>Ruhsal açıdan zayıflamış, kendisini mutsuz ve yalnız hisseden bir arkadaşa gereken ilgiyi göstermeyen rüya sahibinin aynı duruma düştüğünde de yanında kimseyi bulamayacak olmasına işaret eder. Kendisini düşünmekten ve bencil davranışlarından vazgeçmeyen kişinin arkadaş çevresinin bir bir dağılacağına alamettir.</p><h2>Rüyada Kurt Öldürmenin Psikolojik Yorumu</h2><p>Baba kaybı veya kişinin erk olarak örnek aldığı bir kimsenin kaybına işaret eden rüya, duyulan acının ve tutulan yasın kişiyi içten içe erittiğini, yaşadığı üzüntüyü başkalarıyla paylaşmaktan çekindiği ve genellikle duygularını paylaşamadığı için de sıkıntılı biri haline geldiğini ifade eder.</p></body></html>
