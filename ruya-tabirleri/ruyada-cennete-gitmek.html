<!DOCTYPE html><html><head><title>Rüyada Cennete Gitmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Cennete Gitmek</h1><p>Rüyada cennete gitmek, en hayırlı rüyalar arasında kabul edilir ve kişinin el açıp dua ettiği her konuda Allah’ın inayetine mazhar olacağını ifade eder. Cennete giden kişi kaç yaşında olursa olsun hac yolculuğu yapar ve sağlık sorunları varsa yok olur. Cennete giden kimselerin dünyevi yaşantılarındaki her türlü sıkıntı ve keder yerini mutluluğa bırakır ve sevinçle karşılanan iyi haberler alınır. Hayırlı işler yapmak, sağlıklı, vatana hizmet edecek çocuklara sahip olmak manasına da gelir. Güzel geçime, kişiye fazlasıyla yetecek gelire, işlerde, kazançta berekete yorumlanan rüya niyet edilen her işte başarılı olunacağına, arzuların gerçekleşeceğine tabir edilir. Günah işleyen, hatalarında ısrar eden kişilerin kendilerine yol gösterecek biri sayesinde yeniden düzgün bir hayata kavuşacaklarına dua edip günahlarından kurtulmak için Allah’tan af dileyeceklerine de yorumlanır. Eceliyle ölmek, kazalardan kurtulmak, başa gelecek kötülüklerden sıyrılmak şeklinde de tabir edilir.</p><h2>Rüyada Ölmeden Cennete Gitmek</h2><p>İyi, vicdanlı, dürüst bir şekilde yaşandığına ve kişiye yakışır, yakınlarını memnun eden bir hayat kurulacağına alamettir. Razı olunmayan bir işten kurtulmak, anne-babadan her zaman dua almak, onların takdirini kazanmak ve pek çok hayır kapısının açılması şeklinde yorumlanan rüya dünyada her türlü zenginliğe mazhar olunacağına, kişinin isteklerini geç olmadan yaşayarak gözü açık ölmeyeceğini de ifade eder.</p><h2>Rüyada Cennete Gidip Kovulmak</h2><p>Cennetten kovulmak yanlışlarda ısrar edildiğini ve kendisine verilen öğütler yerine günaha yakın çağrılara kulak asıldığını bildirerek, kişiyi gittiği yoldan bir an önce dönmesi gerektiği konusunda uyarır. Çalınan her kapının kapanacağını ve iyilik beklenen kişilerden kötülükle cevap alınacağını da bildirir. Cennet kapılarının kapandığını görmek ise hayırsız haber almak, aile büyüklerinden birinin vefatıyla sarsılmak anlamındadır.</p><h2>Rüyada Cennete Gitmenin Psikolojik Yorumu</h2><p>Kendini daha kusursuz, hatasız hale getirmek istemenin, güçlü bir inancın işaretidir ve kişinin başkalarının gözünde de mükemmel bir görüntüye sahip olmayı arzuladığını tabir eder.</p></body></html>
