<!DOCTYPE html><html><head><title>Rüyada Rezil Olmak - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Rezil Olmak</h1><p>Rüyada rezil olmak, yanlış anlaşılmak yüzünden yaşanacak zor bir duruma ve istenmeyen olayların içinde kalarak hiç kabahati olmadığı halde suçlanmak anlamına gelir. Aile içinde küçük düşecek, iş yerinde çalışma arkadaşları tarafından alay konusu edilmek anlamlarına da gelen rüya aynı zamanda laf söz dinlemeyen rüya sahibinin başını ağrıtacak işlere kalkışacağını ve hayatındaki düzeni alt üst edeceğini, uzun sürecek ve ruhsal açıdan etkileneceği bir sıkıntı yumağı içinde debeleneceğini tabir eder. Başarısızlık yaşamak, projelerini gerçekleştirememek veya verilen sözleri tutamamak, borçları zamanında ödememek şeklinde de yorumlanan rüya, bir süre boyunca sıkıntılı bir ruh hali içinde kıvranan rüya sahibinin kendi davranışlarını düzeltmesi gerektiği konusunda da uyarı olarak ele alınmalıdır.</p><h2>Rüyada Topluluk İçinde Rezil Olmak</h2><p>Rüya sahibinin çevresine yanlış intibalar verdiğine, kendisine güvenen insanların duygularını sarsacağına ve var olan itibarını zedeleyecek davranışlarda bulunması yüzünden uzun yıllar iş yerinde terfi almadan çalışmak zorunda kalacağına alamettir. Öğrenciler için bu rüya disiplin suçu işlemelerine veya disiplin cezası almalarına, okuldan uzaklaştırmalarına da yorumlanır.</p><h2>Rüyada Ailesine Rezil Olmak</h2><p>Anne ve babasına rezil olduğunu gören kişi gerçek hayatında da onları üzecek davranışlarda bulunacak demektir. Ailesinin sözünü dinlemediği için sıkıntı yaşayacak olan rüya sahibinin bir türlü yanlışlarından ders almadığı gibi, suçu başkalarının üzerine atması, çevresinin ve aile üyelerinin kendisinden uzaklaşmasına neden olur. Eşine ve çocuklarına rezil olduğunu görmek ise, ev içinde sözünün geçmediğine, eşinin ya da çocuklarının kendisine saygı duymadığına ve fikirlerini önemsemediğine yorumlanır.</p><h2>Rüyada Rezil Olmanın Psikolojik Yorumu</h2><p>Kompleks sahibi kimseleri işaret eder ve genellikle kişinin iç dünyasında kendisi ile barışık olmadığını, yaptığı işlerde sürekli bir başarısızlık korkusu yaşadığı için gerekli cesareti gösteremediğini de bildirir. Rezil olmak, anne ve babası tarafından saygı duyulmayan ve ciddiye alınmayan bir çocukluk geçirildiğinin de işaretidir.</p></body></html>
