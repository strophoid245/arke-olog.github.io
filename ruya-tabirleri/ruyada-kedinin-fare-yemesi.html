<!DOCTYPE html><html><head><title>Rüyada Kedinin Fare Yemesi - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Kedinin Fare Yemesi</h1><p>Rüyada kedinin fare yemesi, kendisine her açıdan zarar veren kişilerin farkına varmak ve rüya sahibine tuzak kurma hazırlığında olanların kendi tuzaklarına düşmesi için harekete geçmek ve muvaffak olmak anlamına gelir. Kedinin fare yediğini gören kişilerin düşmanları bozguna uğrar ve kişiye kötülük yapamazlar. Bu rüya aynı zamanda kişiyle dalga geçen ya da onu parmağında oynatan yakın bir tanıdığın da farkına varılması neticesinde kişinin hayatından çıkarılacağına da alamet eder. İş alanında ticaret yapan kişilerin büyük firmalar tarafından yok edilmek istendiğine ancak başarıya ulaşamayacaklarına, kişinin günden güne işlerini büyüterek daha da varlıklı biri haline geleceğine ve iş dünyasında hükmü geçen bir iş adamı olacağına tabir edilir.</p><h2>Rüyada Kedinin Fareyle Oynaması</h2><p>Kişinin kalbini yaralayan birinden zamanı geldiğinde intikam almak için hazırlıklar yaptığına ve bu hazırlıkları da o kişiye hissettirmeden yapacağına alamettir. Rüya sahibiyle dalga geçen, onun duygularıyla oynayan ve yüzüne ayrı, arkasından ayrı konuşan birinin varlığına işaret eden rüya, kişiyi bu kimse hakkında dikkatli olmaya da çağıran uyarıcı mahiyette bir rüyadır. Öte yandan kişinin bağımsızlığını ilan ederek artık kendisini tutsak gibi hissetmesine de son vereceği anlamına gelir. Şartların değişmesini ve kişinin var olandan çok daha farklı bir hale geleceğini anlatır.</p><h2>Rüyada Kedinin Fareyi Kovaladığını Görmek</h2><p>Rüya sahibinin hayatını değiştirecek fırsatlar yakalamak istemesini anlatır ve kişinin karşısına çıkacak bazı kötü niyetli kişilerin onu zor duruma düşürmelerinden dolayı yaşanacak sıkıntılara işaret eder. Yaşamda oluşacak bazı değişikliklerin ve umutsuzca yaşanacak bir aşkın işareti olarak da yorumlanır.</p><h2>Rüyada Kedinin Fare Yemesinin Psikolojik Yorumu</h2><p>Kişinin platonik bir aşka düştüğünü ve o kişinin haberi olmamasına rağmen her yaptığını kendi üzerine alınmasını ve her şeyden bir yorum çıkardığını gösterir. Alay konusu olan rüya sahibinin kendisini utanç içinde hissetmesine de işaret eden rüya geçmişte yaşanan olumsuz olayların kişinin bugününü etkilediğinin de altını çizer.</p></body></html>
