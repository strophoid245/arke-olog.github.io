<!DOCTYPE html><html><head><title>Rüyada Solucan Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Solucan Görmek</h1><p>Rüyada solucan görmek tek şekilde yorumlanmaz. Solucan, rüya sahibi için faydalı işler yapıp, kazanç ve toprak sahibi olmaya ve varlığını büyütmeye işaret eder. Rüya sahibi çok çalışkan ve başarılı kişidir, bu sayede de emeğinin karşılığını bu tarz yatırımlara harcar. Kazandığı parası, sahip olduğu toprağı ve malı helaldir.</p><p>Rüyada solucan görmek zarar etmek anlamına da gelir. Fakat dolaylı yoldan zarar etmeye yani rüya sahibi kendisine zarar vermez ama etrafında kendisine zarar verecek kişileri barındırır. Bu kişilerde rüya sahibini kendi menfaatleri için kullanarak, rüya sahibinin elde edeceği kazancı kendileri alırlar. Yani bu kişiler, aslında melek görünen şeytanlardır.</p><h2>Rüyada Solucan Kusmak</h2><p>Rüya sahibinin en yakınlarından yiyeceği bıçak anlamına gelir. Rüyasında solucan kustuğunu gören kişi, yakınları tarafından dolandırılacak ve ciddi bir zarara uğrayarak, uzun süre belini doğrultamayacaktır. Rüya sahibinin maddi zararının yanında, bu kötülüğü en güvendiği kişilerden yemiş olması da cabası olacaktır.</p><h2>Rüyada Solucan Düşürmek</h2><p>Rüya sahibinin ailesindeki bireylerin sayısının azalmasına işaret eder. Bu, hayırlı şekilde ayrılık da olabilir, husumet yaşanması sonucu meydana gelecek olan ayrılık da olabilir.</p><h2>Rüyada Solucan Öldürmek</h2><p>Rüya sahibi için faydasız ve gereksiz kişilerden kurtulmaya ve onları hayatından çıkarmaya yorulur. Bu şekilde rüya sahibinin hayatındaki her şey fark edilir düzeyde iyiye gidecek ve iyileşme gösterecektir diye tabir edilir.</p><h2>Rüyada Solucan Yemek</h2><p>Kısmet ve rızıktır. Rüya sahibinin işlerindeki çoğalma ve işlerine gösterilen rağbetteki artış sayesinde kazancının da artacağı, böylelikle çok daha rahat geçineceği şeklinde yorum yapılır.</p><h2>Rüyada Solucan Çıkarmak</h2><p>Rüya sahibinin vücudunun her hangi bir yerinden solucan çıktığını görmesi, üzüleceği şeyler yaşaması anlamına gelir. Hem maddi hem de manevi yıkım olarak tabir edilir.</p><p>Solucan ve bu türden diğer canlılar mala, menfaate, insanın geçindirmekle yükümlü olduğu kimselere yahut nefret edilen bir şeye delalet eder.</p><p>Solucan, insan ile beraber sofrasından yemek yiyen akraba ve ailesine işarettir. Bundan dolayı solucandan nefret edilen bir şeyi görse, birlikte yemek yediği birisinden ayrılır.</p><p>Rüyanızda elbiseniz üzerinde bir solucan görmeniz; elinize bir mal geçeceğine yorumlanır. Rüyanızda bir yerde irice bir solucan görmeniz; sizin büyük bir itibar ve şeref göreceğinize delalet eder. Bir kimsenin rüyasında yeşil bir solucan görmesi; o kimsenin dürüst ve temiz bir hanımla evleneceğine işaret eder. Rüyanızda ağzınızdan veya gerinizden solucan çıktığını görmenizi yaptığınız fena bir işten dolayı zarar göreceğinize, rüyanızda ilaç içerek solucan düşürdüğünüzü görmeniz; sizin ev halkından bir kaçını kaybedeceğinize yorumlanır.</p><p>Rüyada solucan cinsinden kurt görmek; mal, menfaat, aile ve nefret edilecek bir durum ile tabir olunur. Elbisesinin üzerinde kurt gören, mal kazanır. Vücudundan kurtlar döküldüğünü görenin, aile fertleri ve yardımcıları çoğalır. Bir yerde büyük bir kurt görmek; şeref ve makamdır. Etini kurtların yediklerini gören malı sayesinde ailesini ve yardımcılarını geçindirir. Yeşil kurt gören, dindar bir kadınla evlenir.Ebu Said'ül Vaaz demiştir ki: Karın kurdu yani solucan görmek; aile fertlerine, bir rivayete göre, rahatsızlık verecek bir akrabaya delalet eder. Ayaklarının etrafında kurtların toplanmış olduğunu görenin, aile fertleri ve yardımcıları çok olur. Evindeki yiyeceklere kurt düştüğünü görenin ailesi, başkalarının malından geçinir.Kirmani demiştir ki: Rüyasında toprağı kazarak solucan çıkardığını gören, toprak sayesinde mal kazanır. Çok sayıdaki toprak solucanının kümeler halinde toplandığını görmek; feyiz, bereket ve büyük servettir.Rüyasında ağzından ve burnundan solucan çıktığını gören, fena bir iş yapar ve bu sebeple zarara uğrar. İlaç içerek solucan düşürdüğünü gören aile fertlerinden bazılarını evden çıkarır.</p></body></html>
