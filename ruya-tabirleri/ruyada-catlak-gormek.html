<!DOCTYPE html><html><head><title>Rüyada Çatlak Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Çatlak Görmek</h1><p>Rüyada çatlak görmek, planların istenildiği gibi yürümeyeceğine ve gösterilen çabaların boşa çıkacağına yorulur. Duvarda görülen çatlaklar genellikle kişinin iradesinin zayıflayacağına, hükmünün geçmeyeceğine, erkekler için üzüntüye ve amacından sapmaya tabir edilir. Bardakta çatlak görmek ise rızka karışan harama, paraların bereketsizliğine, evde huzursuz olmaya yorumlanır. Tabakta çatlak görmek hanımından kötü sözler duymaya veya yapılan evlilikten istenilen sonuçları alamamak yüzünden hayal kırıklığı yaşamaya delalet eder. Elinde çatlak gören kişiler emellerine çok çalışarak kavuşurlar ve sağlıkları da zayıflar. Vücudunda çatlaklar görmek ise zahmetle yapılan işlere, evlatların sorunlu olmasına, eşinin ailesinden değer görmemeye ve kötü laflar duyarak üzülmeye işaret eder. Çatlak toprak görmek ise ülkenin genel durumunun kötüleştiğine, ekonomik sorunlara, kıtlığa ve amacına ulaşamayacak olmaya yorumlanır.</p><h2>Rüyada Çatlak Yumurta Görmek</h2><p>Genelde hayır ile yorumlanmaz ve hane içinde de, iş alanında da kişinin canını sıkacak, moral bozukluğuna neden olacak bazı olumsuz gelişmeleri haber verir. Kişiye yakın olan, sırlarını bilen bir kimsenin başka kişilerle bu bilgileri paylaştığına yorumlanan rüya, ikili oynayan kişilerin varlığına da dikkat çeker. Çatlak yumurta görmek hamilelik haberi anlamına da gelir ve beklenmeyen bir gebeliğin müjdecisidir.</p><h2>Rüyada Çatlak Bardak Görmek</h2><p>Bekar kimseler için daha önce evlilik yapmış biriyle aşk yaşayacaklarını ve bu ilişkinin de evlilikle noktalanacağını bildirirken, kişinin iş yaşantısında arkasından dönen dolapların farkına varmak suretiyle pek çok tedbir alacağını, amaçlarının peşinden giderken, kötü niyetli insanlardan da kurtulacağını işaret eder. Çatlak bardak nazar ve uğursuzluk olarak da yorumlanır. Küçük sağlık sorunlarının da habercisidir.</p><h2>Rüyada Çatlak Görmenin Psikolojik Yorumu</h2><p>Genellikle yaşamında büyük sorunlar olmasa da, küçük şeyleri kafalarına fazla takmak suretiyle kendilerini mutsuz eden insanları simgeler. Ayrıntılara aşırı dikkat etmenin ve takılıp kalmanın sonucunda bütünü kaçırmanın, sürekli mutsuzluk çekecek sorunlar bulmanın da ifadesidir.</p><p>Camın, tabak, bardak vs. çatlaklığı kadın cihetinden gelecek üzüntüye yahut hanımını üzmeye, Duvar, tavan vs. çatlağı erkek için üzüntü ve kedere, Çatlağı kapamak iş ve diğer hususlardaki gedikleri kapatmaya delalet eder.</p><p>Bir kimsenin rüyasında ellerinde çatlaklar görmesi; o kimsenin istek ve arzularının bir gün gerçekleşeceğine, bir kimsenin rüyasında bir duvarın çatladığını görmesi; o kimsenin aile ferdleri arasına girecek olan bir kişinin huzurunu ve saadetini kaçıracağına, rüyanızda bir yerde toprak üzerinde çatlak görmeniz; canınızı sıkacak birtakım olayların meydana geleceğine yorumlanır.</p></body></html>
