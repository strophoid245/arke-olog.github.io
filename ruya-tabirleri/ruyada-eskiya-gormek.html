<!DOCTYPE html><html><head><title>Rüyada Eşkiya Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Eşkiya Görmek</h1><p>Rüyanızda bir dağ başında eşkıya ile karşılaşarak soyulduğunuzu görmeniz; sizin maddî hayatınızda birçok zarar göreceğinize, rüyanızda bir eşkıya ile tanışıp onunla samimi olduğunuzu görmeniz; işlerinizde büyük aksamalar meydana geleceğine ve bu nedenle de zarara uğrayacağınıza yorumlanır.  Bazı yorumculara göre rüyanızda eşkıya görmeniz, size destek çıkan bir dostunuz olduğuna, rüyanızda bir eşkıya ile ağız kavgası yaptığınızı görmeniz; bir kişinin sizi korumaktan vazgeçeceğine delaletle tabir edilir. Bir kimsenin rüyasında bir eşkıya tarafından yolunun kesildiğim görmesi; o kimsenin malının elinden gideceğine, kişinin rüyasında eşkıyalar tarafından etrafının sarıldığını, fakat kendisinden bir şey alamadıklarını görmesi; o kimsenin ağır bir şekilde hastalanacağına işaret eder. Kişinin rüyasında bir eşkıya tarafından soyulduğunu ve her şeyinin elinden alındığını görmesi; o kişinin bir belâya ve bir yakını tarafından bir musibete maruz kalacağına yorumlanır.</p><p>Rüyada yol kesen eşkıya görmek; halka düşmanlık eden şer bir adamla tabir olunur. Böyle bir yol hırsızının, malını ve eşyasını zorbalıkla elinden aldığını gören; şer bir adamla ahbaplık eder. Ondan yardım ve ikram görür. İstifade eder. Rüyasında etrafına eşkıyaların toplandığını fakat kendisinden bir şey almadıklarını gören, ölüm derecesinde hasta olur. Ama, sonunda hastalıktan kurtulur, iyileşir.Kirmani demiştir ki: Eşkıyaların kendisinden bir şey çaldıklarını görene, biri yalan söyler ve onu aldatır. Şayet bütün eşyalarını alırlarsa rüya sahibi bir musibete duçar olur yahut bir akrabası belaya uğrar.Cabir'ül Mağribi'ye göre, rüyasında kendisinin, yol keserek birinin eşyalarını aldığını gören; o kimse yüzünden zarara uğrar. Müşkülat çeker. Eşkıya olup, yolcuların mallarını aldığını gören, ağır surette hasta olur daha sonra iyileşir.Ebu Said'ül Vaaz'ın bu rüya hakkındaki yorumu ise şöyle, rüyasında bir kavim tarafından yolu kesilip eşyası alınan, kendisine zulmedilen, düşmanına üstün gelir. Kendisinin eşkıya olup yol kestiğini ve zalim olduğunu gören; düşmanına mağlup olur ve bir musibete uğrar.</p></body></html>
