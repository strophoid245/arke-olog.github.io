<!DOCTYPE html><html><head><title>Rüyada Ok Atmak - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Ok Atmak</h1><p>Rüyada ok atmak, hedefi vurmak demektir ve aynı şekilde kişinin hayatındaki en büyük amacına ulaşacağının müjdesini verir. Rüya sahibinin kendisine doğru amaçlar belirlediğini ve bu amaç uğruna her şeyi feda edecek kadar gözünün karardığını da bildirir. Bu rüyanın pek çok farklı yorumu bulunmaktadır ve bir başka yoruma göre de kişinin kendisini aklamak veya temize çıkarmak uğruna hiç suçu, günahı olmayan birine iftira atıp büyük bir haksızlık yapacağını bildirir. Sonuçları kestirilmeden yapılan hareketlerin veya girişimlerin kişi için büyük zararlara neden olacağını da tabir eden rüya sevilen kimselerle yapılan alaycı konuşmaların, iğneleyici sözlerin sonucunda sorunlar yaşanacağını, kişinin yakın çevresinin giderek kendisinden uzaklaşacağını da alamet eder.</p><h2>Rüyada Ok Atmak ve Birini Vurmak</h2><p>Ok atıp tanıdığı birini vuran kimseler gerçek hayatlarında o kişiyle bir husumet yaşarlar ve genellikle rüya sahibinin neden olduğu durumlardan kaynaklanan bu husumet epey uzun bir zaman devam eder. Tanımadığı birini ok ile vurduğunu gören kişiler kendi kazdıkları kuyuya kendileri düşerler ve genellikle haksızlık yapmaya çalıştıkları bir konu ellerine ayaklarına dolanır. Yalan söylemek suretiyle geçici takdir toplayan kişinin yalanlarının ortaya çıkmasıyla beraber çok zor durumlarda kalacağına ve iş arkadaşlarının kendisine yüz çevirmesinin yanı sıra, çalışma hayatındaki stresli günler nedeniyle ev ortamında da huzurunun bozulacağına alamettir.</p><h2>Rüyada Ok Atarak Birini Öldürmek</h2><p>Haneye gelecek sıkıntılı, hasta veya yardıma ihtiyacı olan misafirler anlamına gelir. Kişinin hanesinde uzunca bir zaman bu kişileri ağırlayacağını ve onlara yardım etmek için kolları sıvayacağını bildirir. Eldeki imkanları başkalarının mutluluğu için kullanan rüya sahibinin bu dünyada sırtının yere gelmeyeceğini ve her duasının kabul olacağını, büyük sevaplar işleyeceğini de bildirir.</p><h2>Rüyada Ok Atmanın Psikolojik Yorumu</h2><p>Kişiyi sürekli rahatsız eden ve varlığına dahi tahammül etmekte zorlandığı birini işaret eder. Gerçek hayatta o kimseyi zor durumda bırakmak ya da onun zarar görmesini istemek şeklinde de yorumlanır.</p></body></html>
