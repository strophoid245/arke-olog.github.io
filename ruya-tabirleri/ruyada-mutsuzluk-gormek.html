<!DOCTYPE html><html><head><title>Rüyada Mutsuzluk Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Mutsuzluk Görmek</h1><p>Rüyada mutsuzluk görmek, kişinin hem iç dünyasıyla, hem de dış dünyayla büyük çatışmalar içinde olduğunu, yapmak istedikleri konusunda çevresinden, ailesinden veya arkadaşlarından kaynaklanan pek çok engelle mücadele etmek zorunda kaldığını, iyi niyetiyle yaklaştığı durumların giderek tahammülünü zorladığını bildirir. Derin endişelerin hakim olduğu sürecin kişiye manevi anlamda zarar vereceğini ve kendisini emniyette hissedememekten dolayı aşırı gergin zamanlar geçireceğini de bildirir. Arkadan iş yapan, kişinin yüzüne gülen ama samimi olmayan, çıkarcı kimselerle yapılan arkadaşlıkların farkına varmak ve üzüntü duymak demektir. Mutsuzluk, gerçek yaşamda da kişiyi mutsuz edecek gelişmelerin yaşandığını ve bir müddet daha bu yönde olaylar yaşanacağını tabir eder.</p><h2>Rüyada Mutsuzluktan Ağlamak</h2><p>Sevindirici bir haberle kişinin içinde bulunduğu kötü durumdan kurtulmasına ve nihayet yüzünün gülmesine işarettir. Tersine yorumlanan rüya, dertlerin, sorunların bitecek olmasına müjde verdiği gibi, kişinin moralini yükseltecek dostlara sahip olduğunu ve bu kimselerin kendisine destek olmasıyla beraber depresyondan çıkarak, günlük hayatına çok daha iyi motive olmuş halde devam edeceğine de yorumlanır.</p><h2>Rüyada Mutsuzluk Yaşayan Birini Teselli Etmek</h2><p>Kişinin kendisine yakınlık duyan ancak daha çok duygusal açıdan hisler besleyen biriyle görüşerek onun hislerini anlamaya çalışacağını, üzüntüsünü hafifletmek için yardımcı olacağını bildirir. Karşılıksız bir aşka düşmek ya da kişiyi seven ama kişinin yanıt vermediği birinin haline üzülmek manasına da gelir.</p><h2>Rüyada Mutsuzluk Görmenin Psikolojik Yorumu</h2><p>Gerçek hayatta da mutsuz olunduğunun işaretidir. Kişinin hayatından memnun olmadığını, yalnız olduğunu ve duygusal hayatının da istediği gibi gitmemesi neticesinde, gündelik hayatında da yüzünün gülmediğini bildirir. Hayata dair isteksizlik içinde olunduğuna, kişinin yaşadığı hiçbir şeyden mutlu olmadığına, hayattan keyif almadığı gibi giderek içine kapandığına da tabir edilir. Gündelik hayatı etkileyen pesimist bir bakış açısının hakim olmasına, kişiyi derinden etkileyen geçmiş olayların bugünü etkilediğine de yorumlanır.</p></body></html>
