<!DOCTYPE html><html><head><title>Rüyada Sofra Toplamak - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Sofra Toplamak</h1><p>Rüyada sofra toplamak, kişinin heyecan içinde kalacağı bir ortamda bulunması anlamına gelir ve genellikle çok kalabalık bir toplantı veya eğlencede, karşı cinsle ilgili bir tanışmanın söz konusu olacağını, özellikle bekar kimseler için büyük bir aşkın kapıda olacağını bildirir. Bekar genç kızlar için de yuvadan uçmanın vaktinin geldiğini, yakın zamanda karşılarına çıkacak bir kısmete veya eve gelecek bir görücüye evet diyerek kendi yuvalarını kurmak adına hazırlık yapacaklarını bildiren güzel bir rüyadır. Eşya almak, çeyiz hazırlığı içinde olmak şeklinde de tabir edilir ve kişinin kısmetlerinin artmasına da yorulur. Sofra topladığını gören kişinin ağzı afiyettedir ve asla haram malla, parayla işi olmaz. Maddi rahatlığıyla beraber huzur içinde yaşayacak olan rüya sahibinin hayattan ne istediyse hepsini ele geçireceğine, şükür içinde bir hayat süreceğine de delalettir.</p><h2>Rüyada Yabancı Bir Evde Sofra Toplamak</h2><p>Tanımadığı birinin evinde sofra topladığını veya sofra toplayanlara yardım ettiğini gören kişiler evli iseler yetim bir çocuğu evlat edinirler veya ailesi olmayan birine maddi, manevi yardımda bulunurlar. Rüya sahibinin eli açıklığı sayesinde pek çok kişiye destek olacağını ve bu nedenle çok sevilen, her zaman insanlar tarafından saygı duyulan, zor günlerde asla yalnız bırakılmayan biri haline geleceğine tabir edilir.</p><h2>Rüyada Düğün Evinde Sofra Toplamak</h2><p>Sevinç içinde geçecek günlere ve kişinin tüm derdini unutturacak iyi haberlere alamettir. Bekar kızı olanların evlerine gelecek çok sayıda görücüye yorumlanan rüya, evlatların iyi kişilerle hayat kuracaklarına, genç yaşta yuva sahibi olup, rüya sahibine torun sevinci yaşatacaklarına da tabir edilir. Mutluluktan ayakların yerden kesilmesine neden olacak iyi haberlere, kişinin hayatını kolaylaştıracak, onu çok seven bir eşe sahip olmasına delalettir.</p><h2>Rüyada Sofra Toplamanın Psikolojik Yorumu</h2><p>Geçmişten, aile ve akrabalara ait anılardan, kişiye zarar veren her türlü yaşanmışlıktan kaçmaya çalışmanın veya geçmişi unutmak için yoğun bir çaba gösterildiğinin işaretidir.</p></body></html>
