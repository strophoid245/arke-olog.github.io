<!DOCTYPE html><html><head><title>Rüyada Kapı Kapatmak - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Kapı Kapatmak</h1><p>Rüyada kapı kapatmak, yakın bir arkadaşla ipleri koparmak, kötü bir kavga etmek ve bunun neticesinde o kişiyi hayatından tamamen uzaklaştırmak anlamlarına gelir. Kapı kapatmak ayrılıkların ve küslüklerin ifadesidir. Rüya sahibinin sevdiği bir kimse ile arasının açılacağına, kötü sözler sarf ederek kalp kırıklığına yol açılacağına ve bu durumun telafisinin olmayacağına işarettir. Evli kişiler bu rüyayı görürlerse eşleri ile yollarını ayırma kararı alırlar. Boşanma habercisi olan rüya bekar kişiler için de birlikte oldukları kimselerle aralarının açılması ve evlilik planlarının bir süreliğine askıya alınacağına delalet eder. Kapı kapatmak iş sahipleri için birinin işine son vermek anlamına da geleceği gibi, çalışan kişilerin işlerinden ayrılmalarına da alamettir.</p><h2>Rüyada Yüzüne Kapı Kapatılması</h2><p>Kişinin yüzüne kapatılan kapı ayrılık demektir. İşinden çıkarılmak, kovulmak gibi manalara da gelen rüya evliler için eşlerinin boşanma talebi ile karşılarına geleceklerini ve onu ikna edemeyeceklerini de işaret eder. Affedilmesi çok güç olan bir hata yapan rüya sahibinin karşısındaki kişi tarafından acımazsızca hor görülmesi, hayatından çıkarılması manasına da gelir. Yüzüne kapı kapanan kişilerin kısmetleri de kapanır ve rızıklarında azalma olur. Hayat standardının düşmesi ve kişinin alışık olduğu hayatın çok dışında başka bir hayata sürüklenmesi olarak da tabir edilir.</p><h2>Rüyada Birinin Yüzüne Kapı Kapatmak</h2><p>Tanınan birinin yüzüne kapı kapattığını görmek, gerçek hayatta da o kişi ile olan ilişkiyi askıya almak veya o kimseyi hayatından çıkarmak anlamına gelir. Kişinin kendisine karşı yapılan hataları affetmeyeceğini özellikle yakın çevresindeki kişilerin yalanlarını yakalayacağını ve önlem alacağını da tabir eder.</p><h2>Rüyada Kapı Kapatmanın Psikolojik Yorumu</h2><p>Kendisini asosyal bir hayata sokan, giderek sürekli içine kapanık bir tutum içine giren ve bu nedenle sosyal ilişkileri çok fazla zayıflayan kişileri temsil eder. Kapı kapatmak kendini korumak ve başkalarından gelecek zararı en aza indirmek için uğraşmak anlamına da gelir.</p></body></html>
