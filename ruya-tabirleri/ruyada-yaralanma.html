<!DOCTYPE html><html><head><title>Rüyada Yaralanma - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Yaralanma</h1><p>Rüyada yaralanma görmek, üzülmek ve gönül koymak anlamlarına gelir. Rüya sahibinin yakın çevresinden göreceği fenalıklara, arkadan konuşmalara işaret eden rüya, beklenmedik dedikodular duyarak mutsuz olmaya da alamettir. İş hayatında başarısızlıklarla dolu geçmişi yüzünden kişinin zor zamanlar geçireceğine ve yeni girilecek bir işte de kendi yeteneklerini doğru şekilde ortaya koyamayacağı için hak ettiğinin çok daha azını almak zorunda kalacağını da alamet eder. Kalp kırıklıklarına da işaret eden rüya, kişinin sevdiği kimse tarafından incitileceğine, şiddete maruz kalarak veya ağır sözler işiterek çok mutsuz olacağına ve içine kapanacağına da delalettir.</p><h2>Rüyada Trafik Kazasında Yaralanma Görmek</h2><p>Oldu sanılan bir işin son anda bozulmasına alamet olan rüya, nişandan dönmenin veya evlilikten son anda vazgeçmenin, eşe dosta rezil olmanın ve utanç içinde kalmanın işaretidir. Kişiyi ruhsal açıdan yaralayacak olan ve kendisini uzun süre mutsuz hissetmesine neden olacak olumsuzlukların peş peşe geleceğini, toparlanmak için uzun süre gerekeceğini ve bu dönemi yakın arkadaşların desteği ile geçirmenin en doğrusu olacağını bildirir. Kişiye ailesinden gelecek yardımlar sayesinde maddi konulardaki sıkıntılarını da gidereceğini ve en azından diğer sorunlarla uğraşacak gücü kendisinde bulacağını da alamet eder.</p><h2>Rüyada Bıçakla Saldırı Sonucu Yaralanma</h2><p>Kişi yaralandığını ve kan aktığını görüyorsa rüyası bozulur ve yorumlanmaz. Kan görmüyor ise bu durumda, düşmanları tarafından alacağı bir saldırıyla karşılaşacağına alamet eder. Sivri dilli bir eşe sahip olmak veya kişinin sevdiği insanlardan çok ağır, gururunu incitecek sözler duyarak mutsuz olmasına da tabir edilir.</p><h2>Rüyada Yaralanma Görmenin Psikolojik Yorumu</h2><p>Duygusal düşünceyle hareket eden rüya sahibinin aşırı alıngan olduğuna, çevresindeki kişilerin hareketlerinden sürekli başka anlamlar çıkarmaya çalıştığına ve bu durumun kişisel ilişkilerini son derece olumsuz etkilediğine işarettir. Olayları ve konuşulanları kendince değerlendirip, bu değerlendirmenin mutlak doğru olduğuna inanarak hareket etmenin ve esnek olmamanın da sembolüdür.</p></body></html>
