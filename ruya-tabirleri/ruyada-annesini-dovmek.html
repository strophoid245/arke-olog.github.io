<!DOCTYPE html><html><head><title>Rüyada Annesini Dövmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Annesini Dövmek</h1><p>Rüyada annesini dövmek, İslami açıdan hayra yorulmadığı gibi, kişinin ömür boyu yaşayacağı bir pişmanlığın da ifadesidir. Aile büyüklerine karşı büyük bir isyana girişileceğine ve düşünmeden konuşmak suretiyle kalplerini kıracak olan rüya sahibinin günaha gireceğine yorumlanır. Kendisine verilen emeklerin ve yapılan fedakarlıkların farkında olmamak, bencilce davranmak nedeniyle anne babayı üzmek şeklinde yorumlanır. Bu rüyayı aynı zamanda kişiye yapılan bir ihtar olarak da ele almak gerekir. Rüya sahibinin hal ve hareketlerine, ağzından çıkan yanlış sözlere dikkat etmemesi halinde hem pek çok günaha işleyeceğini, hem de sevdiği insanların bedduasını alacağını, bu şekilde devam ederse iki yakasının ömür boyu bir araya gelmeyeceğini delalet eder. Manevi değerlerin azaldığı yönünde bilgi verir.</p><h2>Rüyada Annesini Öldürmek</h2><p>Hatalarında ısrar eden kişinin bir türlü ailesiyle arasını düzeltemeyeceğini ve laf dinlemediği için hayatında sorunların eksik olmayacağını bildirir. Hayati öneme sahip bir hata yapılacağını da vurgulayan rüya, bu gidişatın kişide hem psikolojik bir buhrana, hem de maddi anlamda kayıplara neden olacağını, üzerindeki agresif tutumu bir kenara bırakarak daha sakin, uzlaşmacı ve inattan uzak şekilde davranmasının doğru olacağını tabir eder. Annesini öldürdüğünü gören kişiler geçmişlerindeki bir hatadan dolayı vicdan azabı çekerler.</p><h2>Rüyada Annesini Yaralamak</h2><p>Gerçekte de kalp kırmak, sevilen birini incitmek ve o kimsenin ah etmesine neden olmak anlamındadır. İstemeden de olsa sinirlerine hakim olmakta zorlandığı için rüya sahibinin anne babasını yahut aile büyüklerini, akrabalarını kıracak konuşmalar yaptığını, içindeki öfkeyi yanlış şekillerde ortaya çıkardığı için insanların gözünde de değer kaybı yaşayacağını ifade eder.</p><h2>Rüyada Annesini Dövmenin Psikolojik Yorumu</h2><p>Kişinin annesine söyleyemediği, içine attığı sözler manasına gelir. Anne vefat etmiş ise, ömür boyu sıkıntısı duyulacak eksikliklerin ifadesi iken, annesi yaşayan kimseler için kişinin annesine ulaşmakta güçlük çektiğini ve istediği gibi iletişim kuramadığını bildirir.</p></body></html>
