<!DOCTYPE html><html><head><title>Rüyada Meşale Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Meşale Görmek</h1><p>Rüyada meşale görmek, her açıdan şansın yüze güleceğini ve kişinin gönlünde yatan aslana ulaşacağını ifade eder. Hayatla ilgili endişelerin ortadan kalkacağı güzel bir döneme girildiğini ve bu dönemde atılan her adımın kişiyi başarıya taşıyacağını haber veren rüya aynı zamanda aile ortamında da birlik ve beraberliğin yükseleceğinin müjdesini verir. Eğitim alanında yapılacak projelerle elde edilecek başarılara, kişinin uzun yıllar eğitim hayatını sürdüreceğine ve alim biri olacağına yorumlanır. Meşale görmek bir meslekte önderlik etmek, insanlara yön göstermek ve buluşlar yapmak anlamına da geldiği gibi, aile reisi olmak, pek çok insanın ve işin yükünü aynı zamanda omuzlayarak altından başarıyla kalkmak şeklinde de tabir edilir. Meşale gören kişilerin geleceğe yönelik kaygıları yok olur ve isteklere ulaşmak mümkünleşir.</p><h2>Rüyada Yanan Meşale Taşımak</h2><p>Aile mirasını devralmak yahut aileye ait şirketin başına geçerek soyadını şanına uygun şekilde taşıyacak olmak demektir. Kişinin yeni bir sorumluluk alacağına ve işlerini en iyi, en düzgün şekilde yaparak ailesini, yakın çevresini gururlandıracağını ifade eden rüya, iş konusunda ömür boyu sürecek bir saygınlık kazanmak, her zaman yeni bir başarı sergilemek, alkış alan düşünceler, projeler geliştirmek manasına gelir. Sürekliliği olan işler ve başarılara da yorumlanır.</p><h2>Rüyada Sönmüş Meşale Görmek</h2><p>Sönmüş meşale durgunluk, yerinde saymak ve başarısızlığa uğramak demektir. İlerlemenin duracağını, dertlerin artacağını ve eski başarılı günlere duyulacak özlemi ifade eden rüya, kişinin yaşayacağı olumsuzlukların ve hayal kırıklıklarının da tabiridir. Mutsuzluğa düşmenin, kendini yalnız ve hayata karşı isteksiz hissetmenin de delaletidir.</p><h2>Rüyada Meşale Görmenin Psikolojik Yorumu</h2><p>Meşale genellikle hırslı bir karakterin, liderlik konusunda ısrarcı olmanın ve toplumda saygın bir yer edinmek için verilen uğraşın sembolüdür. Rüya sahibinin yaptığı işlerle adından söz ettirmek, insanların kabul ettiği başarılara imza atmak istediğinin de ifadesidir.</p><p>Aydınlatma aracı alim kimseye, insanlara iyilik eden ve öncü durumundaki insana, Meş'alenin aydınlığı hidayete, adalet ve hakkaniyet ölçülerine, Meş'alenin sönmesi ya da söndürülmesi alimin yahut devlet başkanının vefatına, adalet ve düzenin bozulmasına;; Elinde meş'ale taşıyan kimse, insanların onun vasıtasıyla hidayet bulduğu kimseye, mürşid ve velilere, ilmiyle amel eden bilgine; kendisiyle istişare edilen akıl ve hikmet sahibi kimseye delalet eder.</p><p>Rüyada meşale görmek, insanlara yararlı bir kişi veya bir bilgine işarettir. Meşalenin sönmesi bir devlet büyüğünün ölümüne işarettir. </p><p>Rüyada bir sahrada etrafı aydınlatarak giden meş'ale görmek; halka faydalı bir zata veya böyle bir alime işarettir. Meşalenin ışığı hidayettir. Bu rüya; idarecilerin adalet ve insafına, fakirin selametine, zenginin cömertliğine delalettir. Meş'alenin sönmesi bu timsallere göre yorumlanır.</p></body></html>
