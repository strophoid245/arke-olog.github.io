<!DOCTYPE html><html><head><title>Rüyada Beyaz Maymun Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Beyaz Maymun Görmek</h1><p>Rüyada beyaz maymun görmek, kişiyi parmağında oynatmak isteyen ve ona bazı komplolar kurmaya niyetlenen bir düşmanın varlığına yorumlandığı gibi, bekar erkekler için karşılarına çıkacak bir bayan yüzünden aile içinde sıkıntılar yaşanacağını, bu bayan sayesinde maddi kayıplar yaşanacağını ifade eder. Kişinin her türlü planını bozan, işlerine çomak sokan arkadaşlıkları, sahte dostlukları da ifade eden rüya, bazı yalanların bugünlerde ortaya çıkacağını ve rüya sahibinin canını sıkacağını tabir eder. Beyaz maymun bir yandan kişinin etrafında sürekli dolaşan ve bazı çıkarları yüzünden numaralar yapan, rüya sahibini kandırmak isteyen ve zaman zaman zararsız yalanlar söyleyen birinin varlığına da yorumlanır. Kişiye çok fazla zarar vermeyecek bazı tuzakların, yaşanacak maddi krizlerin ve verilen bir borcun geri alınmasında sorun yaşanacağının da delaletidir.</p><h2>Rüyada Beyaz Maymun Öldürmek</h2><p>Bir yalanın rüya sahibinin çabaları sayesinde ortaya çıkacağını bildirir ki bu genellikle kişiye yakın bir arkadaşın ya da aile dostunun söylediği bir yalan olduğu için hanede de moral bozukluğuna neden olacağı anlamına gelir. Ayağını kaydırmak, sahip olduklarını almak isteyen birine engel olarak bulunduğu konumu koruyacak olan rüya sahibinin her zaman ayaklarını yere sağlam basacağına alamet eder. Hastalığı yenmek, verilen mücadele ile işleri yoluna koymak, fırsatçı insanlardan uzak durmak ve hayatını, sevdiklerini koruma altına almak şeklinde de yorumlanır.</p><h2>Rüyada Beyaz Maymun Sevmek</h2><p>Kendisine karşı yapılan bir hatayı affetmek, büyüklük göstermek ve kötülükten medet ummamak anlamındadır. Rüya sahibinin çevresine davranışları ile örnek olacağına, herkese iyilik yaparak insanların gözünde değerini artıracağına ve kulluk görevlerini tam olarak yerine getireceğine alamettir.</p><h2>Rüyada Beyaz Maymun Görmenin Psikolojik Yorumu</h2><p>İnsanların kendisini kullandığını ve çıkarlarını gözeterek davrandığını düşünen kişilerin, her hareketin altında farklı bir niyet aradıklarını, aşırı kuşkucu davrandıklarını ve samimiyet konusunda problem yaşadıklarını ifade eder.</p></body></html>
