<!DOCTYPE html><html><head><title>Rüyada Örgü Şişi Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Örgü Şişi Görmek</h1><p>Rüyada örgü şişi görmek, evhamlı bir aile büyüğüne yorumlandığı gibi, merhametli, herkese iyilik yapmaktan geri kalmayan, derdi olana koşan bir eşe sahip olmak manasına da gelir. Evcimen, işinde gücünde bir kısmete sahip olmak, bekar kişiler için karakter olarak yumuşak huylu, herkesle anlaşan bir arkadaş edineceklerine, kavgasız gürültüsüz bir beraberlik yaşayarak evliliğe kadar ilerleyeceklerine tabir edilir. Eşine yardımcı olmak için el emeği ile para kazanmaya çalışan kişilere alamet eden rüya, becerilerini geliştirmek için imkan bulmanın neticesinde yeteneğini herkese ispat edecek olmanın da müjdesini verir. Rüya sahibinin elinden tutacak, kendisine iş öğretecek, meslek edindirecek yaşlı biri sayesinde para kazanmaya başlayacak olmanın ve kendi kariyerini oluşturmanın da ifadesidir.</p><h2>Rüyada Örgü Şişi Almak</h2><p>Kalın örgü şişi almak birden fazla işle meşgul olmak nedeniyle yaşanacak bir yoğunluğu, işleri aceleyle halletmek istemek yüzünden telaş yaşanacağını, ufak tefek kazalar olsa da kısa zamanda atlatılacağını ifade eder. Bazı yüklerden kurtulmak demektir. Kendisine maddi açıdan zarar veren bir tanıdıkla yolları ayıracak olmaya, kendi yolunu, geleceğini çizmeye, kimseden bir şey istemeden yaşamaya ve onuruna düşkün olmaya tabir edilir. Cahil bir tanıdığa yol yordam göstermeye, kendisine yapılan bir hatada olgunlukla karşılık vermeye de yorumlanır.</p><h2>Rüyada Örgü Şişi Bulmak</h2><p>Teki kayıp olan bir örgü şişi bulmak, eksik evrak yüzünden resmi dairelerde sorunlar çıkacağına, işlerin bir müddet durma noktasına geleceğine tabir edilir. Çift örgü şişi bulmak eldeki projenin veya alınan bir işin layıkıyla yapılması sonucunda takdir görmek demektir. Sokakta örgü şişi bulanın evine yabancı misafirler gelir. Evinde örgü şiş bulanın hanımı marifetli ve tatlı dilli olur.</p><h2>Rüyada Örgü Şişi Görmenin Psikolojik Yorumu</h2><p>Yaşlı insanlarla diyaloga girmeyi seven, kendisini geliştirmek için diğer insanların tecrübelerinden, önerilerinden ve nasihatlerinden yararlanmak isteyen kişileri ifade eder. Olgun karakteri ve oturmuş kişiliği ile dikkat çeken kişilerin hallerinden duydukları memnuniyeti de bildirir.</p></body></html>
