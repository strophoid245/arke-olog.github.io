<!DOCTYPE html><html><head><title>Rüyada Üçgen Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Üçgen Görmek</h1><p>Rüyada üçgen görmek, sevilen iki kişinin arasında kalmak demektir ve evli kişiler için bilhassa aileleri ve eşleri arasında yaşanan bazı anlaşmazlıklar yüzünden geçirilecek zor günlere işaret eder. Kayınvalide ile gelin çatışmasının gündeme geleceği günlerde erkekler için tarafsız kalmanın zorlaşacağına, üzerlerinde ciddi baskılar hissedeceklerine alamet eder. Evli bayanlar için eşlerinin annelerinden yana tavır almaları sonucunda evliliklerinde gergin zamanların söz konusu olacağını, evin içindeki kavgaların pek çoğunun ailesel problemler yüzünden çıkacağını, iletişimsizlik yaşanacak bu süreçte eşlerin aralarının açılacağının alametidir. Bekar kimseler için iki aşk arasında kalmak şeklinde de tabir edilen rüya özellikle evlilik öncesi yaşanan kaçamaklara ve sonrasındaki sorunlara da haber verir.</p><h2>Rüyada Üçgen Problemi Çözmek</h2><p>Genç kimseler için sınavlardaki başarıya yorumlanır. Sorumluluklarını önemseyen ve kendi vazifesini en iyi şekilde yerine getirmek isteyen gençlerin disiplinli bir şekilde çalıştıklarını, ailelerinin güvenini boşa çıkarmayacaklarını ve alacakları iyi sınav sonuçları ile herkesin gurur kaynağı olacaklarını bildirir. Yetişkin kimseler için işlerinde aşırı dikkatli ve detaycı olmaları sonucunda bir sorunu çok kısa zamanda tespit edip çözmek suretiyle amirlerinin gözüne gireceklerini ve gösterdikleri bu önemli başarı sonrasında ödül olarak terfi alacaklarını bildirir.</p><h2>Rüyada Üçgen Cetvel Görmek</h2><p>Mühendislik veya mimarlık dallarında önemli bir kariyer elde etmek demektir. Genç yaşlarda kişiler için mesleklerinin bu yönde olacağını, akademik çalışmalarda bulunacaklarını ve eğitim hayatlarının çok uzun yıllar süreceğini işaret eder. Üçgen cetvel gören hamile bayanların erkek çocukları olur. Yetişkin erkekler için eğitim seminerine katılmak, iş konusunda tecrübe sahibi olmak adına yeni atılımlar yapmak manasına da gelir.</p><h2>Rüyada Üçgen Görmenin Psikolojik Yorumu</h2><p>Eğitim gören, üniversite sınavlarına hazırlanan, gün içinde sürekli soru çözen ve dershaneye giden gençlerin sıklıkla gördüğü rüyalar arasındadır ve genellikle zorlanılan alanları temsil eder. Sınav heyecanı, başarısızlık korkusu gibi etkenlerin rüyada ortaya çıkmış halidir.</p><p>Bir kimsenin rüyasında üçgen görmesi; o kimsenin hususi ve meslekî işlerinde her zaman temkinli hareket etmesi gerektiğine işaret eder.</p></body></html>
