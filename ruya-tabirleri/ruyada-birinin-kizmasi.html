<!DOCTYPE html><html><head><title>Rüyada Birinin Kızması - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Birinin Kızması</h1><p>Rüyada birinin kızması, hak edilmemiş bir öfkeyle karşılaşılacağını bildirdiği için bu dönemde özellikle iş yerinde insanlarla konuşurken temkinli olmanın fayda sağlayacağına, kişinin açığını arayan bir yöneticinin eline koz verilmesi halinde iş hayatının zora gireceğine tabir edilir. Aile üyelerinden birinin kızması ise rüya sahibinin yaptığı bir hatanın yüzüne sert şekilde vurulacağına, bugüne kadar kendisine müsamaha gösteren ailesinin artık destek vermeyeceğine ve yaptıklarının sorumluluğunu alarak, problemleriyle tek başına mücadele etmek zorunda kalacağına alamettir. Birinin bağırarak kızdığını görmek ise çıkacak bir kavganın kişiye de sıçrayacağını, bir anda huzurunun kaçacağını bildirir.</p><h2>Rüyada Birine Kızmak</h2><p>Deyim yerindeyse öfke ile kalkan kişinin zararla oturacağını, hayati meselelerde duygusal davranmasına engel olamadığı için her şeyi berbat hale getireceğini ve istediklerinin, beklentilerinin, hatta oldu gözüyle bakılan bir işinin dahi gerçekleşmeyeceğine yorumlanır. İşe giren veya iş sınavlarına giren kişilerin konuşmalarında acele etmeleri, fazla egolu görünmeleri yüzünden sonucu olumsuz etkileyeceklerini de ifade eder. Kızılan kişi bayansa evlilik hayatının kişi için zor geçtiğine, kendisinin karşı tarafa anlayış göstermemesinden dolayı eşler arasında daima bir gerginliğin hasıl olduğuna yorumlanır. Kişinin kendi kendine kızması ise hatalardan duyulan pişmanlığın öfkeye dönüşeceğini ve rüya sahibinin kendisine çok yüklenmesi dahilinde psikolojisini de olumsuz etkileyeceğini tabir eder.</p><h2>Rüyada Birinin Başkasına Kızdığını Görmek</h2><p>Başka birine kızan birini görmek hayatla ilgili çok önemli deneyimler kazanılacağını, var olan hayat tecrübesine yenilerinin ekleneceğini ifade ederken, rüya sahibi için şans olarak nitelendirilen bir tanışmaya da ışık tutar. Özellikle yaşlı, bilge bir insanla karşılaşmak, bu insandan feyiz almak suretiyle bundan sonraki yılları çok daha aklı başında, olgun hareketlerle geçirecek olan rüya sahibinin karakterindeki iyi değişimlerin kendini ve herkesi mutlu edeceğini delalet eder.</p><h2>Rüyada Birinin Kızmasının Psikolojik Yorumu</h2><p>Yetişme çağında sözlü şiddete maruz kalan, aşırı baskın ve sevgisiz birinin yanında büyüyen, her daim hareketlerinin kontrol edilmesiyle yaşayan kişilerin üzerlerindeki olumsuz etkiyi ifade eder.</p></body></html>
