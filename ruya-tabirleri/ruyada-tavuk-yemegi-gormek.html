<!DOCTYPE html><html><head><title>Rüyada Tavuk Yemeği Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Tavuk Yemeği Görmek</h1><p>Rüyada tavuk yemeği görmek, kafa karıştıran sözler duymak ve bu laflar üzerine gereğinden fazla mesai harcamak demektir. Kişinin çevresinde kendisi, ailesi ve yaşam şekli, yaptıkları hakkında çok fazla laf döndüğüne, dedikodu yapmayı seven bir ortamda bulunmasından ötürü kendisini zaman zaman rahatsız hissettiğini bildirir. Tanımadığı birinin evinde tavuk yemeği yapıldığını görmek o kişilerin samimiyetsiz, ikiyüzlü ve insanların arkalarından konuşmayı seven kimseler olduklarına tabir edilir. Başkasının evinde tavuk yemeği yemek ise birinin çok önemli, özel bir sırrını duymak, konuya istemeden de olsa dahil olmak suretiyle sıkıntı yaşamak manasına gelir. Rüya sahibine duyduğu her söze itibar etmemesi ve kendisini ilgilendirmeyen konulara dahil olmaması gerektiğini hatırlatan uyarıcı bir rüyadır.</p><h2>Rüyada Tavuk Yemeği Yapmak</h2><p>Evinde tavuk yemeği yapan, pişiren kişilerin hayatları kalabalık bir ailede geçer ve genellikle kişinin aldığı her kararda aile üyelerinin de derin etkisi söz konusudur. Bağımsızlık konusunda istediği gibi yaşayamayan ve özel hayatını tam anlamı ile koruyamayan rüya sahibinin ailesine olan bağlılığı nedeniyle huzursuzluk yaşadığını, kendisini sıkışmış hissettiğini vurgular. Maddi açıdan ise dar boğazdan kurtulmak ve alım gücünün yükselecek olmasına işarettir.</p><h2>Rüyada Tavuk Yemek</h2><p>Çiğ tavuk yediğini görmek günah ve harama karışmış bir hayatı sürdürmek, ağır, hakarete varacak laflar işitmek ve kırılmak demektir. Aynı zamanda çiğ tavuk yiyen kişilerin işlerinde türlü aksilikler çıkar. İnanç eksikliği olarak da yorumlanır. Pişmiş, haşlanmış tavuk yediğini görmek azla yetinmeyi bilen ve her zaman yalnızca kendine ait olanı, hak ettiğini isteyen, kimsenin malında gözü olmayan, kendi halinde bir eşe sahip olmak demektir.</p><h2>Rüyada Tavuk Yemeği Görmenin Psikolojik Yorumu</h2><p>Geçici üzüntülere yorumlanır ve aslında kalıcı olmayan, sadece belli bir dönemde yaşanan olumsuzlukların sanki sürekli yaşanıyormuş gibi hissedilmesinden ötürü kişide psikolojik bir gerginlik oluştuğuna, bardağın sürekli boş tarafını gördüğünden kendini sıkıntılı hissettiğine tabir edilir.</p></body></html>
