<!DOCTYPE html><html><head><title>Rüyada Tedavi Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Tedavi Görmek</h1><p>Rüyada tedavi görmek, kişinin bir dizi sınavdan geçeceğine, hayatının bundan sonraki kısmını yaşayacağı sıkıntılardan sonra çok farklı şekilde yöneteceğine ve planlayacağına, özellikle sağlık ve iş alanında sınanacağını işaret eder. Bu dönemde bekar kimseler kendilerine sıkıntı verecek ilişkiler içine girerler ve bu ilişkilerin bitişi sayesinde bir takım gerçeklerin farkına varır ve özeleştiri yaparlar. Evli kişilerin ilişkileri bitme noktasına geleceği için kişiler oturup nerede hata yaptıklarını düşünerek yanlışlarına daha kolay vakıf olurlar. Genel anlamda kendinin farkına varacağı rüya sahibinin, yaşayacağı her kötü ya da iyi olayın kendisine önemli bir tecrübe olarak döneceğini alamet eder.</p><h2>Rüyada Tedavi Etmek</h2><p>Hasta bir kişiyi tedavi ettiğini gören kimsenin gerçek hayatında kendisine el açan ve yardım dileyen birine önemli, hayati bir destek vereceğine, yaralı bir hayvanı tedavi ettiğini görmek ise Allah katında çok büyük ve önemli bir karşılığı olacak sevaplar işleyeceğine, pek çok kimseden hayırlı dualar alacağına alamettir.</p><h2>Rüyada Tedavi Olmak</h2><p>Hasta olduğunu ve tedavi edildiğini görmek kişinin sıkıntılarının düzelme yoluna girdiğinin müjdesini verir. Yavaş yavaş da olsa pek çok sıkıntısını giderecek olan rüya sahibinin daha insanca yaşayacağı ve mutlu hissedeceği bir yaşama sahip olması şeklinde de yorumlanır. Kavgalı veya ayrılıkla sonlanan ilişkilerde yeniden başlamanın, hataları gidermek için karşılıklı fedakarlık yapacak olmanın da tabiridir. Her türlü sorunun üstesinden gelinecek kadar güçlü olunacağını da bildirir.</p><h2>Rüyada Hastanede Tedavi Olmak</h2><p>Resmi işlerle alakalı sonuç bekleyen veya müracaatı olanların lehine gelişmeler yaşanacağına ve sınav ya da mülakatlara girenlere müjdeli haberler geleceğinin işaretidir.</p><h2>Rüyada Tedavi Görmenin Psikolojik Yorumu</h2><p>Karamsar düşünceler içinde olan, depresif bir psikoloji içinde yaşayan ve sürekli mutsuz hisseden kişilerin yaşama karışmak, kendilerini iyi hissetmek ve yeniden başlamak için istek duyduğuna ancak bunu başarabilecek gücü kendilerinde bulamadıkları için harekete geçemediklerinin ifadesidir.</p><p>Rüyada tedavi görmek, kendisinden menfaat meydana gelecek bir zat ile dost ve arkadaş olmaya işarettir.</p><p>Bir kimsenin rüyasında bir hastalığa yakalanarak tedavi altına alındığını görmesi; o kimsenin uzun süre hastalık nedir bilmeyeceğine, huzur içinde geçmekte olan hayatının devam edeceğine yorumlanır.</p><p>Birinin kendisini ilaçla tedavi ettiğini gören, faydalı bir insanla arkadaş olur.</p></body></html>
