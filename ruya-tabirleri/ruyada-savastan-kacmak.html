<!DOCTYPE html><html><head><title>Rüyada Savaştan Kaçmak - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Savaştan Kaçmak</h1><p>Rüyada savaştan kaçmak, alınacak bir mağlubiyetin habercisi olduğu gibi, bu sonucun kaynağının kişinin attığı yanlış adımlardan kaynaklandığını tabir eder. Geçmişten itibaren hayatına ve aldığı kararlara dikkat etmeyen, yaşayış şeklini değiştirmeyen kişinin girdiği işlerde başarısızlıklar yaşayacağına, bir işte tutunmakta güçlük çekeceğine, kendisine kefil olan tanıdıklarını da zor durumda bırakacağına yorumlanır. Düşmanların son zamanlarda baskın hale geçeceğine ve kişiyi köşeye sıkıştırmak, zor duruma düşürmek için ellerinden geleni yapacaklarına, yalnız kalacak olan rüya sahibinin destek bulamamasından ötürü yoğun bir stres yaşayacağına tabir edilir. Söz dinlememek, durumları, olayları iyi analiz edememek yüzünden geleceğe yönelik planların bozulacağına ve kaygılı günler geçirileceğine, dış etkenlerden kaynaklanan durumlar yüzünden aile saadetine de gölge düşeceğine delalettir.</p><h2>Rüyada Yaralı Halde Savaştan Kaçmak</h2><p>Savaşta yaralanıp kaçan kişiler ideolojilerini değiştirir ya da hayat görüşünde farklılıklar yaşarlar. Başa gelen olaylardan sonra rüya sahibinin hayatını menfaatlerine uygun şekilde düzenleyeceğini, başkalarının eleştirel bakışlarıyla karşılaşsa da fikrinden caymayacağını bildirdiği gibi, bir işi tamamlamadan yarım şekilde bırakacak olmanın da tasviridir. Düşmandan zarar görmek ve maddi kayıplar yaşamak, sevilen insanlardan darbe almak demektir.</p><h2>Rüyada Savaştan Kaçarken Esir Düşmek</h2><p>Bir yanlışa ortak olmak, birinin yalanına göz yummak veya başkasının malını sahiplenmek yüzünden ah almak anlamındadır. Beddua işitmeye de yorumlanan rüya kazancın bereketsiz olacağına, kişinin attığı adımların ve beklentilerinin sürekli boşa çıkacağına alamet eder. Aynı zamanda mahkemeye çıkmak, suç işlemek yüzünden tutuklanmak anlamına da gelen rüya, kötü haberlerin geleceğini ve huzursuz geceler geçirileceğini de tabir eder.</p><h2>Rüyada Savaştan Kaçmanın Psikolojik Yorumu</h2><p>Hakkını savunamayan ve insanların kendisine yaptığı kötülüklere karşı duramayan kişilerin içe kapanık, pasif kişiliklerinin ifadesidir. Rüya sahibinin çekimserliği, çekingenliği yüzünden toplumda kendisine uygun bir yer edinemediğini ve sosyal çevreye sahip olamadığı için giderek daha da fazla içine kapandığını bildirir.</p></body></html>
