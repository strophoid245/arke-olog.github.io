<!DOCTYPE html><html><head><title>Rüyada Azar Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Azar Görmek</h1><p>Rüyada azar görmek, yanlış bir hareket neticesinde rüya sahibinin çevresi tarafından alacağı eleştirilere işarettir. Azar görmek, inatçı bir kişiliğe sahip olunduğunu, kendi bildiğini okuyarak hareket eden kişilerin başının beladan kurtulamadığını da bildirir. Aile büyüklerinin veya kendisine yardımcı olmak, doğru yolu göstermek için uğraşan kişilerin sözlerini dikkate almamak anlamına da gelen rüya, olan biteni doğru şekilde değerlendirmemekten dolayı kişinin maddi ve manevi kayıplar yaşamasının yakın olduğunu kendisine yapılan ikazları kulak arkası etmeden dikkate alması gerektiğini de bildirir.</p><h2>Rüyada Azar İşitmek</h2><p>İş yerinde edilgen konuma gelindiğini ve herkesin kişiyi ezmeye çalıştığını, istenilen başarıya ulaşmak için pek çok engel olduğunu ve direnç göstermek gerektiğini alamet eder. Azar işittiğini gören kişiler iş yerlerinde uyarı alırlar, öğrenci iseler, öğrenim hayatlarını tehlikeye atacak bazı gelişmeler yaşarlar ve sorunlardan kurtulmak isteseler de bakış açılarını değiştirmedikleri için mevcut durum bir süre daha devam eder. Azar işittiğini gören kimsenin yalanı ortaya çıkar veya kendisine verilen bir sırrı başkasıyla paylaştığı için zor duruma düşer ve sırrı veren kişiyle arası açılır. Kavga ve tartışmaya da delalet eden rüya kişinin ailesi tarafından yalnız bırakılacağının da tabiridir.</p><h2>Rüyada Birini Azarlamak</h2><p>Rüya sahibine karşı tutum ve davranışlarında kırıcı olan bir kimsenin varlığına ve bu kişiyle oluşacak gerginliklere delalet eder. Aile veya akraba çevresinden birini azarlamak özel yaşamda oluşacak sıkıntılara işarettir. Tanımadık birini azarladığını görmek ise, kişinin çevresinde bulunan kurnaz birini alt edeceği anlamına gelir.</p><h2>Rüyada Azar Görmenin Psikolojik Yorumu</h2><p>Çocukluk çağında sürekli sert eleştirilere maruz kalmış ve sık sık azarlanmış kişilerin bilinçaltlarındaki travmalardan dolayı bu şekilde rüya görmeleri son derece olağandır. Aynı zamanda olgunlaşmamış bir kişiliğe ve özgüven eksikliğine de işaret eden rüya, kişinin hayatı ile ilgili inisiyatif kullanmaktaki eksikliğine ve yetersizliğine de işaret eder.</p><p>Rüyada azar işitmek, kişinin kendisini azarlayan insandan büyük bir iyilik göreceğine işarettir.</p></body></html>
