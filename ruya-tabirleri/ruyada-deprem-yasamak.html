<!DOCTYPE html><html><head><title>Rüyada Deprem Yaşamak - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Deprem Yaşamak</h1><p>Rüyada deprem yaşamak, kişinin tüm hayatının çok ani bir şekilde değişmesi anlamına gelir. İş yaşamı kadar özel yaşamda da büyük değişiklikler olacağına işarettir. İslami açıdan rüyada deprem görmek Allah’ın öfke ve kızgınlığının da bir işaretçisi olduğundan kişinin yaptığı yanlışlar nedeni ile cezalandırılacağının da delaleti sayılır.</p><h2>Rüyada Depremde Yıkılan Bina Görmek</h2><p>Rüyasında depremde yıkılan binalar gören kişi iş yaşamını sona erdirir. Yıkılan bina görmek aynı zamanda evli kimselerin eşlerinden ayrılacağına da yorulur. Sadece binanın çatısının yıkıldığını gören kişi hanesini taşır. Binanın yıkıldığını ve kendisinin de altında kaldığını gören kişi, borç batağına düşer ve tüm işleri alt üst olur. Çaresizlik içinde kalınacağının da işaretçisi olan rüya, aynı zamanda kişinin kimseye güvenemeyeceği bir ortamda bulunduğuna da işarettir.</p><h2>Rüyada Depremden Kurtulmak</h2><p>Yıkılan bir binanın altında kalan ve sonradan kurtulduğunu gören kişi, uzun süredir devam eden bir sıkıntısını çözüme kavuşturur ve borçlarından da kurtulur. Kendi çabasıyla değil de, birilerinin yardımı ile depremden kurtulduğunu gören kişi, hiç beklemediği birinden önemli bir yardım görür.</p><h2>Rüyada Yer Sarsıntısı ve Şimşek Görmek</h2><p>Rüyasında yer sarsıntısı ve aynı anda şimşekler çaktığını gören kişi çok ciddi belalarla karşı karşıya kalır. Büyük düşmanlıklar neticesinde elinde avucunda ne varsa kaybeder ve tüm hayatı kötü bir şekilde değişir. Yer sarsıntısının ardından yerin çöktüğünü gören kişi Allah yolundan uzaklaşır ve işleri rast gitmez. Bu rüya aynı zamanda yaşanılan ülkenin bir savaşa karışacağını ve ülkede dirlik ve düzenin bozulacağını da gösterir.</p><h2>Rüyada Depremle Tüm Binaların Yıkıldığını Görmek</h2><p>Rüyada deprem neticesinde tüm binaların yıkıldığını görmek, aile büyüklerinden biri nedeni ile yaşanacak çok büyük bir sıkıntıya işaret eder. Aynı zamanda çok kişinin öldüğünü ve yaralandığını görmek, ülkede büyük felaketlerin ve sıkıntıların yaşanacağına da işaret eder. Rüyada deprem görmek genel anlamı ile kişiye hayatı ile ilgili verilen bir uyarının da habercisi sayılır.</p></body></html>
