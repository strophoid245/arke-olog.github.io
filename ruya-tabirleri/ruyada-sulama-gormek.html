<!DOCTYPE html><html><head><title>Rüyada Sulama Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Sulama Görmek</h1><p>Rüyada sulama, iş kurmak veya iş kurma düşüncesinde olmak demektir. Rüya sahibinin yakın çevresiyle paylaşacağı düşüncelerine olumlu yanıtlar alacağı manasına gelir ve sevdiği kimselerin desteğini alarak ilk adımları atacağını gösterir. Bu dönemde özellikle ticaret hayatında olanlar için kazancın yüksek olacağını, bugüne kadarki geliri ikiye katlayarak maddi durumu düzeltmenin mutluluğuna erişileceğini bildirir. Bir tarla, bahçe veya çiçek sulamak her işi yerli yerinde yapmak, hak yolundan ayrılmadan, kimsenin güvenini kaybetmeden hareket etmek anlamına gelir ve aynı zamanda İslami konularda titizlik gösterildiğini, ibadetleri düzgün şekilde yerine getirmekle kalmayıp evlatlarına da ahlaklı bir yaşamı öğütleyen kişinin herkes tarafından alkışlandığını tabir eder.</p><h2>Rüyada Bahçe Sulama</h2><p>Kendi evinin bahçesini suladığını görmek, ailedeki huzurun ve barışın kalıcı olacağını, her türlü alacak verecek işlerinin sona erdiğini ve miras meselesi söz konusu ise mahkemeye düşmeden hak edilenin alınacağını ifade eder. Başka birinin bahçesini sulamak görülecek iyiliğe yorumlanır ve beklenmedik birinin kişiye el uzatması ile sıkıntılı bir süreci rahatça atlatacak olmayı anlatır. Kurak, verimsiz, hiçbir yeşilliğin olmadığı bahçeyi sulamak sonuç alınamayan bir projede veya fikirde boş yere ısrar edildiğini ve zaman kadar para da kaybedildiğini bildirerek bu davranıştan vazgeçmek gerektiğinin altını çizer.</p><h2>Rüyada Sulama Kanalı Görmek</h2><p>Geleceğe yapılacak yatırımların kişiyi kendisini dahi hayrete düşürecek kadar değerleneceğini ifade ederken, baht açıklığını ve şansın her konuda kişiden yana olduğunu da bildirir. İş bulma sıkıntısı çekilmeyeceğini, elde edilecek gelirin rahatlıkla yeteceğini, hiçbir konuda dara düşülmeden, refah ve huzurla dolu bir hayat sürdürüleceğini ifade eder. Özellikle gelecek kaygısını bitirecek kadar büyük miktarlarda birikim yapılacağının delaletidir.</p><h2>Rüyada Sulamanın Psikolojik Yorumu</h2><p>Genişleme, yayılma veya çoğalma isteği ve ihtiyacına işarettir. Kişinin hem çalışma alanında daha büyük işlere imza atmayı arzuladığını, hem de geniş bir aileye sahip olmak istediğini bildirir. Bu duygu güç elde etmek veya kendini emniyette hissetmek manasına da gelir.</p></body></html>
