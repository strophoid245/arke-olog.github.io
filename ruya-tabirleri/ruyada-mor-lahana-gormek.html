<!DOCTYPE html><html><head><title>Rüyada Mor Lahana Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Mor Lahana Görmek</h1><p>Rüyada mor lahana görmek, kavga ve şiddetle dolu günler geçirmek manasına gelir ve fiziki kuvvet kullanılarak bir başkasına gerçekleri kabul ettirmek istemek şeklinde yorumlanır. Kişiyi zor duruma düşürecek ve daha sonra yaptığından pişmanlık duymasına neden olacak gergin anların yaşanacağına, aile içinde husumet gelişeceğine, bir sözle başlayan tartışmaların giderek kavgaya dönüşüp, insanların birbirlerine düşmanlık beslemesi noktasına kadar geleceğini tabir eder. Mor lahana, kontrolden çıkacak olaylar manasına gelir ve bir anda kişinin tüm yaşantısında karışıklıklar hasıl olur. İş yeri ve özel hayat anlamında mutsuzluk yaşamak, insanlarla geçinememek ve aşırı hırçın davranışlar içinde olmak, küfürlü ve hakaret dolu sözler sarf etmek, sevdiklerini, eşini, dostunu ve ailesini telafisiz şekilde kırmak demektir.</p><h2>Rüyada Mor Lahana Yemek</h2><p>Kişinin sahip olduğu kazancı ağzının tadıyla yiyemeyeceğini bildirir. İş hayatında aksilikler yaşanmasına, aile içinde sürekli bir huzursuzluğun söz konusu olmasına ve bu nedenle kişinin çabalarının boşa gittiğine inanmasına yorumlanır. Mor lahana yediğini gören kişi haksız kazanç elde eder ve inancı zayıflar. Yanlış yollara sapmanın, elde edilen maddiyatı kötü işlerde kullanmak, düşman edinmek manasına da gelir. Bir sırrın güvenilir bir kişi tarafından açığa çıkarılması suretiyle kişinin itibar kaybına uğrayacağına da delalettir.</p><h2>Rüyada Mor Lahana Pişirmek</h2><p>Aile geçimini sağlamak amacıyla birden fazla işle uğraşan kişinin fiziksel olarak sıkıntı içine gireceğine, geçici olarak rahatsızlanacağına ve dinlenmesi gerektiğine yorumlanır. Mor lahana pişiren kişinin eşi cimri olur. Çocukları birbiriyle geçinemez. Aile içinde mal yüzünden yaşanacak gerginliklere ve anlaşmazlıklara da yorumlanan rüya, evli kişilerin birbirleriyle olan ilişkilerinde şiddete varan durumlar yaşanması nedeniyle aile birliğinde derin kırgınlıklar meydana geleceğini delalet eder.</p><h2>Rüyada Mor Lahana Görmenin Psikolojik Yorumu</h2><p>Şiddete ve fiziksel anlamda güç kullanmaya yatkınlık duyan kimselerin işaretidir. Genellikle diyalog kurmaktaki başarısızlığı ve aşırı sinirli, kızgın bir ruh halini de sembolize eder.</p></body></html>
