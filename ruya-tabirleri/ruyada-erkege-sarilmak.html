<!DOCTYPE html><html><head><title>Rüyada Erkeğe Sarılmak - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Erkeğe Sarılmak</h1><p>Rüyada erkeğe sarılmak, rüyanın geneline göre anlamlandırılmalıdır. İslami olarak bir bayanın bu rüyayı görmesi günaha düşeceği anlamına gelir, fakat erkeğin kim olduğuna göre de tabir değişebilir. Genel anlamda, ruhsal ve inanç anlamında zayıflığa, kişinin cesaretsizliğine ve kendisine yanlış fikirler veren arkadaşlarla birlikte olacağına alamet eder. Bekar bir bayan için erkeğe sarıldığını görmek, kendisiyle ilgili çok fazla dedikodu duyacağına ve yaşam şekline yönelik ailesi de dahil olmak üzere herkesin eleştirilerine maruz kalacağına yorumlanır. Kişinin sonradan pişman olacağı bir duygusal ilişkiye gireceğine, bu ilişki sonrasında uzun süre toparlanamayacağına yorumlanır.</p><h2>Rüyada Yabancı Bir Erkeğe Sarılmak</h2><p>Kişinin üstüne düşen görevleri hakkıyla yerine getiremediğine ve özellikle işin kolayına kaçmak suretiyle kendi yeteneklerini sergileyemediğine, işyerinde amirlerinin gözüne girmek için başkalarının ayağını kaydırmak istediğine alamettir. Kötü düşüncelerin rüya sahibinde egemen olduğuna yorumlanan rüya, dargınlıkların, sevilen kişilerle küskünlükler yaşamanın da tabiridir. Yüzeysel ilişkilere, duygusal tavırların yapaylaşmasına ve evlilik sürecinde karşı tarafın duygularını görmezden gelerek onu incitecek hareketlerde bulunulduğuna yorumlanır.</p><h2>Rüyada Erkek Erkeğe Sarılmak</h2><p>Güvenilir biriyle iş birliği yapmaya, duygularla hareket etmeye ve önemli kararlarda mantığı devre dışı bırakmaya yorumlanır. Kişinin ihtiyaç duyduğu, destek almak istediği bir sıkıntısında yalnız kalmayacağına ve çevresinden kendisine yardımcı olmak isteyen çok sayıda arkadaşının, dostunun varlığını görerek duygu dolu anlar yaşayacağına işarettir. Bir kadının bu rüyayı görmesi, babasıyla veya eşiyle ilgili sorunlar yaşayacağına yorumlanır. Genç kişiler için ailelerinden gelen destekle kendi işlerini kuracaklarına, kimseye muhtaç olmadan maddi açıdan rahat bir hayat süreceklerine de delalettir.</p><h2>Rüyada Erkeğe Sarılmanın Psikolojik Yorumu</h2><p>Rüya sahibinin kendisine örnek aldığı birinin varlığına, her hareketinde o kimse gibi olmaya çalıştığına ve giderek kendi kararlarını almakta güçlük çektiğine işarettir. Yumuşak başlı olunduğuna, güven duygusuna duyulan ihtiyaca ve kendi ayakları üstünde durmak konusunda yetersiz kalındığına da yorulur.</p></body></html>
