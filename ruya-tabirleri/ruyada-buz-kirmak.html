<!DOCTYPE html><html><head><title>Rüyada Buz Kırmak - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Buz Kırmak</h1><p>Rüyada buz kırmak, alınacak ani kararlarla beraber, kişinin hayatında vuku bulacak önemli gelişmelerin tabiridir. Özellikle aile ilişkilerinde geçmişten gelen bazı sıkıntıları aşamayan kişinin, bu konuda kendisinden yaşça büyük kişilerden alacağı fikirler sayesinde adımlar atmaya başlayacağını, zor bir süreç olsa dahi yılmadan devam ederek, ailesiyle arasını düzelteceğini de bildirir. Buz kıran kimseler ekmeklerini taştan çıkaran, gözü pek, azimli, prensipli ve her zaman çalışkanlıkları ile takdir gören kimseler olduklarından, iş hayatları da sağlam temeller üzerinde devam eder. Kendi işini kurmak isteyenler için bazı resmi prosedürlerle vakit kaybedeceklerini, ancak sonucun kişinin istediği gibi gelişeceğini, kurulan işten çok kısa sürelerde paralar kazanmaya başlanacağını da bildirir.</p><h2>Rüyada Bıçakla Buz Kırmak</h2><p>Problemleriyle yüzleşen kişinin artık kendisine acımayı bir kenara bırakarak, bundan sonra neler yapabileceğini düşünerek hareket edeceğini işaret eder. Zorlu yollardan geçmek ve hedeflere ulaşmak demek olan rüya, düşmanı olanların mücadele içinde geçecek hayatlarına da vurgu yapar. Yaşamın kişi için hiç de kolay olmayacağını ancak ter dökerek elde edilen gelirin kişi için her zaman manevi tatmin yaşatacağını ve yaşanan hiçbir şeyden pişmanlık duymadan ilerleyecek olan kişinin tüm isteklerine er ya da geç ulaşacağına alamet eder.</p><h2>Rüyada Buz Kırıp Parçalamak</h2><p>Buzları paramparça edecek şekilde kırdığını görmek, çok büyük bir güce sahip olunacağını, ancak bir anda gerçekleşecek olan durumun kişinin başarı sarhoşluğu ile iyi değerlendirilemeyip, heba edileceğini bildirir. Şansın kişiden yana döndüğü bu dönemde, her adımı dikkatli atmak gerektiğini ve fırsatları değerlendirirken, bilinçsizce hareket etmemek gerektiğini de delalet eder.</p><h2>Rüyada Buz Kırmanın Psikolojik Yorumu</h2><p>Bedenine zarar vermek, kendisini sevmemek ve her fırsatta ruhunu yaralamak anlamına gelir. Rüya sahibinin yaşamındaki olumsuzluklar yüzünden veya başına gelenler nedeni ile sürekli kendisini suçladığını ve bu eğilimin giderek şiddet içerikli bir hal almaya başladığını da tabir eder.</p></body></html>
