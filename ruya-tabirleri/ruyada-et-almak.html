<!DOCTYPE html><html><head><title>Rüyada Et Almak - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Et Almak</h1><p>Rüyada et almak, kötü haber almakla eşdeğer şekilde yorumlanır. Özellikle ölüm veya hastalık gibi kişiye acı verecek kötü bir haberin geleceğine işaret eden rüya, hak yemenin veya evine helal olmayan kazanç götürmenin de alametidir. Kasaptan et almak hastaneye ziyarete gitmek veya kişinin rahatsızlanmasından dolayı hastanelerde zaman geçirecek olduğunun tabiri iken, tanımadığı birinden et almak ise düşmanlarca görülecek zararın işaretidir. Tanıdığı birinden et aldığını gören kimseler gerçek hayatlarında da o kimselerden bir zarar görür ya da hayatlarını mutsuz bir hale getirecek haber alırlar. Et aldığını gören kişilerin ruhsal dengelerinin aşırı hassasiyet nedeni ile bozulacağını ve aynı zamanda kişinin kabuslarla dolu geçecek bir uyku sorunu yaşayacağını da bildirir.</p><h2> Rüyada Çiğ Et Almak</h2><p>İyiye yorulmadığı gibi, ölümcül bir hastalığın pençesinde olan aile büyüklerinden birinin acı haberini almak anlamına gelir. Kişinin acınası bir duruma düşmesi veya başına gelen bir kazadan sonra yaşayacağı ağır travmaya, hayati fonksiyonlarını zayıflatacak bir hastalığa tutulmasına veya riyakarlıklarla dolu bir hayat sürmesine de alamettir. Çiğ et kazancını artırmak için helal olmayan yollara sapan kişilerin İslami olarak da af dileyerek daha düzgün bir şekilde yaşamalarına dair uyarıda bulunur.</p><h2>Rüyada Pişmiş Et Almak</h2><p>Pişmiş et çiğ etin aksine helal lokma yendiğine işarettir ve aynı zamanda kişinin inancına uygun şekilde hareket etmesine ve günahtan uzak durmak için uğraş verdiğine, şükür kelimesini dilinden düşürmeyip aynı zamanda aile fertlerini de İslam inancına ve sünnetlerine uygun şekilde yaşamaları için tavsiyelerde bulunduğuna alamet eder.</p><h2>Rüyada Et Almanın Psikolojik Yorumu</h2><p>Hassas bir çocukluk dönemi geçiren kişilerin yaşadıkları büyük korkulara ve travmalara, günlük hayatını etkileyen fobiler yüzünden daha asosyal bir yaşamı tercih eden kişilerin istenmeyen bir yalnızlık duygusu ile baş etmek zorunda kaldıklarına alamettir. Sevilen insanların vefat etmesinden duyulan ağır endişeyi de sembolize eder.</p></body></html>
