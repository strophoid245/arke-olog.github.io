<!DOCTYPE html><html><head><title>Rüyada Yardım Almak - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Yardım Almak</h1><p>Rüyada yardım almak, zor durumda kalınacağının alametidir. Özellikle para meselelerinde çıkacak problemli durumların bir süre boyunca kişiyi dar boğaza sokarak moralini bozmasına neden olacağı ve koşulların değişmesi ile zengin bir hayattan daha sıkıntılı bir hayat standardına doğru yol alınacağının tabiridir. Yaşadığı olumsuzluklardan dolayı bunalan rüya sahibinin hayatında kendisine destek olacak kişilerle görüşmek istemesi ve maddi yardım görecek olması anlamına geldiği gibi, beklentilerin karşılanmadığı bir duruma düşmek manasına da gelir. Yardım almak, ihtiyaç içinde olmak, hastalanmak ve hayatını idame ettirmek için zorlanmak demektir. Hayra yorulmaz ama kişinin sıkıntılarından sonra aldığı ders sayesinde daha rahat bir hayat sürecek olduğuna dair müjdeli yanı da vardır. Her şerde bir hayır olduğunu hatırlatır.</p><h2>Rüyada Maddi Yardım Almak</h2><p>Gerçek hayatta da borçlar yüzünden sıkışmak ve başkalarından destek görmek, aileden kalan malları elden çıkarmak anlamına gelir. Bir türlü kapanmayan borçlar yüzünden epey sıkışık zamanlar geçiren rüya sahibinin bu durumdan kurtulmak için başkalarından borç alacağını ancak borcu borçla kapatmaya çalışması yüzünden mevcut durumu daha da kötü hale getireceğini de ifade eder. Maddi yardım aldığı görülen kişinin desteğinden fayda sağlanacak anlamına da gelir.</p><h2>Rüyada Manevi Yardım Almak</h2><p>Doğru yolu bulmak için uğraşan ancak bir türlü ne yöne gideceğini kestiremeyen rüya sahibinin bundan sonraki hayatında daha aklıselim bir şekilde davranacağını tabir eder. Gerekirse bir psikologdan yardım alacağını, içinde bulunduğu zor durumdan kurtulmak için kendisini dine yönelteceğini ve ruhsal açıdan daha sakin, dingin biri olmak için gayret sarf edeceğini de işaret eder.</p><h2>Rüyada Yardım Almanın Psikolojik Yorumu</h2><p>Gerçek hayatında da yardım almak isteyen ve çağrıda bulunan kişileri temsil eder. Problemlerini tek başına çözmekte zorlanan ve profesyonel yardım alması gereken kişilerin giderek bozulan ruhsal dengelerini de sembolize eder.</p></body></html>
