<!DOCTYPE html><html><head><title>Rüyada Kucakta Taşınmak - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Kucakta Taşınmak</h1><p>Rüyada kucakta taşınmak, genel manada kişinin sırtını yasladığı biri ya da birileri olduğunu ve bu kimseler için yük haline geldiğini bildirir. Çalışmaya gönlü olmayan ve sorumluluklardan kaçarak yaşayan, her zaman menfi şekilde hareket eden, ego sahibi biri olunduğunu, bir süre sonra bu rahatın bozulacağını işaret eder. Yaşlı kişiler için hastalanarak başkasına muhtaç hale gelmenin ifadesi olan rüya aynı zamanda bir ameliyatın söz konusu olacağını ve bir süre çalışma hayatına ara vermek zorunda kalan rüya sahibinin iyileşmek için zamana ihtiyaç duyacağına alamettir. Annesinin kendisini kucağında taşıdığını gören kişi borçlarından anne veya babası sayesinde kurtulur ve aileden kalan bir mirasla işlerini düzene koyar. Tanımadığı birinin kucağında taşınmak ise, kişinin karşısına çıkacak büyük bir fırsatın, hayatının şansını ele geçireceğinin müjdecisidir. Hayatın normal seyrini değiştirecek olayların yaşanacağını bildiren rüya, rahatlamanın, dertlerden bir müddet de olsa kurtulmanın delaletidir.</p><h2>Rüyada Kucakta Taşınırken Düşmek</h2><p>Rüya sahibinin yanlışları ve aşırı rahatına düşkün yaşayışı nedeniyle ailesinden alacağı bir uyarının ifadesi olduğu gibi, eğitim çağında olan gençlerin derslerini boşlayarak geleceklerini riske atacaklarını işaret eder. Bir anda gözden düşmek, popülerliğini yitirmek, yapılan işte başarısız olmak ve özgüvenin azalacağı manalarına da gelir.</p><h2>Rüyada Bebek Olup Kucakta Taşındığını Görmek</h2><p>Kişi kendisini bir bebek veya çocuk olarak kucakta taşınırken görürse, hayra yorulmaz ve hastalığa yakalanacağını veya iş görmesini engelleyecek bir kaza yaşayacağını bildirir. Geçici durumlara işaret etse de bir müddet sıkıntıyla geçirilecek günlerin hasıl olacağını, rüya sahibinin üzüntülü bir ruh haline gireceğini, sevdiklerinin desteğiyle ayakta duracağını alamet eder. Borçları ödeyebilmek için yakın bir arkadaştan borç alınacağını da bildirir.</p><h2>Rüyada Kucakta Taşınmanın Psikolojik Yorumu</h2><p>Başkalarının üstünden geçinmek, hazır para yemek, çalışmak istememek demektir. Rüya sahibinin rahat tavırlarının, bencilliklerinin ve egosundan kaynaklanan kibrinin ifadesidir.</p></body></html>
