<!DOCTYPE html><html><head><title>Rüyada Rüşvet Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Rüşvet Görmek</h1><p>Rüyada rüşvet görmek, gizli saklı işler yapıldığını ve gerçeğin açığa çıkmasından endişe duyulduğu için tedirgin olunduğunu bildirir. Rüşvet gören kimseler genellikle para için her şeyi yapacak zihniyette insanlarla arkadaşlık ettikleri için ahlaki olarak da çöküntü yaşayacaklar demektir. Kötü arkadaşlıkların, yanlış fikirlerin peşinden koşmak suretiyle hem kendi hayatını, hem de değer verilen insanların yaşamlarını boş yere tehlikeye atmak, sonrasında geri dönüşü zor olan ve büyük pişmanlıklar yaşatan olaylara zemin hazırlanacağını da işaret eder. Günaha olan yatkınlık, ibadetten ve İslami yaşamdan giderek uzaklaşmak manasına gelen rüya, bir işe hile karıştırılacağına, ortağı olanların o kimsenin hakkını gasp edeceklerine ve bu yüzden işlerini de tehlikeye atacaklarına da yorumlanır. Hayra yorulmadığı gibi, kişinin başına gelecek şer dolu olayların işaretini verir.</p><h2>Rüyada Rüşvet Vermek</h2><p>Hakkı olmayanı almak için uğraşan kimsenin çok büyük bir günah işleyeceğini, yol yakınken bu tip kötü duyguların esiri olmaktan kurtulması gerektiğini ve hayatındaki zorlukları çalışıp didinerek aşması gerektiğini işaret eder. Bazı kötü alışkanlıkların kurbanı olmak manasına da gelen rüya, borç batağına girmek, alkol ya da uyuşturucu madde gibi problemlerin içine düşmek şeklinde de tabir edilir.</p><h2>Rüyada Rüşvet Almak</h2><p>Yanlış olduğunu bile bile bir işe girişmek, baştan hata yapmak suretiyle elindeki imkanları yok etmek, başkasının hakkını çalmak ve beddua almak şeklinde tabir edilir. Rüya sahibinin işlerinin rast gitmeyeceğini, ne yaparsa yapsın geçmişte yaptığı kötülüklerin meyvelerini toplayacağını ve herkes tarafından yalnız bırakılmış bir insan olarak ömrünü tamamlayacağını işaret eder.</p><h2>Rüyada Rüşvet Görmenin Psikolojik Yorumu</h2><p>Kendine olan inancını kaybettiği için başka çıkış yolları arayan kişinin zaman zaman illegal düşünceler içine girdiğini ama hala yaşamına olduğu gibi devam ettiğini ifade eder. Çelişkilerin, kararsızlıkların ve yön tayin etmekte zorluk çekildiğinin de tabiridir.</p><p>Bir kimsenin rüyasında bir başkasından rüşvet aldığını veya verdiğini görmesi; o kimsenin çevresi ile olan alış-verişlerinin intizamını kaybedeceğine, hareketlerinde dengesizlik olmasından dola: hiç bir işte başarılı olamayacağına ve mutlaka yeni bir muhit edinmek zorunda olduğuna yorumlanır.</p></body></html>
