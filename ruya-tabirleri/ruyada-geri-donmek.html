<!DOCTYPE html><html><head><title>Rüyada Geri Dönmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Geri Dönmek</h1><p>Rüyada geri dönmek, farklı anlamlara gelir ve rüyadaki diğer unsurlar çok önemlidir. Örneğin bir yoldan geri döndüğünü görmek, yaptığı bir hatayı erken fark eden rüya sahibinin daha büyük bir felaketten kurtulacağına alamettir. Aynı zamanda kendisine yalan söyleyen birinin farkına varıp, bu kişiyle yüzleşmek demektir. Bir sözden geri dönmek ailesini, sevdiklerini, eşini veya dostlarını hayal kırıklığına uğratacak bir durum içine düşmek yahut kendisinden beklenmeyen hareketler yaparak herkesi şaşırtmak anlamındadır. Yolda yürürken bir anda geri döndüğünü görenler ise hayatlarında çok büyük bir değişim yaşarlar. Hem iyi, hem kötü anlamı vardır. Her şey yolundayken hayatını maceraya atmak suretiyle tüm düzenini bozacak olmaya yorumlanırken, aynı zamanda kendisini sıkışmış ve yaşadığı hayattan bunalmış hisseden kişilerin işi gücü bırakıp, nefes alacakları bir tatile çıkacaklarına yorumlanır.</p><h2>Rüyada Yolculuktan Geri Dönmek</h2><p>Çıkılan bir yolculuğu tamamlayıp geri dönmek güzel haberler alarak geleceğini çok daha iyi imkanlar üzerine inşa etmek demektir. Bu dönemde alınacak her kararın kişiyi mutlu edeceğini ve tüm seçimlerinin doğru olacağını, verimli bir süreçte olunacağına delalettir. Çıkılmış bir yolculuğu yarıda kesip dönmek ise, telaşlanacak bir haber almaya, işten ayrılmaya ya da yeni bir işe girip aradığını bulamamaya alamettir. Değişiklik yapmak için zamanın uygun olmadığını haber verir.</p><h2>Rüyada Eve Geri Dönmek</h2><p>Kişi ayrıldığı evine veya terk ettiği evine geri dönerse sevgilisiyle barışır, ayrıldığı eşiyle yeniden bir araya gelir. Özellikle yuvasında sorun olanların uzlaşmaya vararak yeniden başlayacaklarının ifadesidir. Baba evine geri döndüğünü görmek ise ailenin karşı geldiği bir konuda gereksiz inat etmek suretiyle hata yapmak ve pişmanlık duymak demektir.</p><h2>Rüyada Geri Dönmenin Psikolojik Yorumu</h2><p>Anne karnına, çocukluğa ve geçmişe geri dönme arzusunu bildiren rüya, kişinin gerçekten de kendisini geçmişte mutlu hissettiğini ve yaşadığı zamandaki olaylara katlanamadığı veya acı çektiği durumlarda sürekli geçmişe kaçarak çare bulduğunu tabir eder.</p></body></html>
