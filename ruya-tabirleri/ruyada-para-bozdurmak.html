<!DOCTYPE html><html><head><title>Rüyada Para Bozdurmak - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Para Bozdurmak</h1><p>Rüyada para bozdurmak, kişinin elindeki parayı biriktirerek tutumlu bir hayat sürmesi gerektiğini ve ileride yaşanabilecek bir aksilikte maddi sorunlar yaşamaması için mutlaka gelirinin bir kısmını saklamasını bildirerek uyarır. Harcamalarına dikkat etmeyen kişilerin veya aşırı müsrif davranışların maddi krizlere neden olabileceğini, borçların zamanında ödenmesinde yaşanacak sıkıntılar nedeniyle rüya sahibinin çok zor, çok stresli günler geçireceğini de işaret eder. Kâğıt para bozdurmak daha çok iş hayatı ile ilgili kişiyi çekemeyen kimselerin varlığına dikkat çeker. Özellikle yakın görünüp kişinin mevkisini alabilmek için arkadan iş çeviren birine karşı dikkatli olunması gerektiğini tabir eder. Bozuk para bozdurduğunu görmek, boş işlerle uğraşmanın kişiye sadece vakit kaybettireceğini ve gelecek günleri verimsiz meselelere yoğunlaşarak harcayacağını bildirir.</p><h2>Rüyada Sahte Para Bozdurmak</h2><p>Hayra yorulmaz ancak farklı şekillerde yorumlanır. Öncelikle sahte para bozdurmak, kişinin yüzüne gülen ve dostmuş gibi davranan kötü niyetli birinin ifşa olacağına yorumlanır ki bu rüya sahibi için kötü olsa bile sonuç anlamında hayra çıkan bir durumdur. Öte yandan, kötü niyetli kimselere karşı dikkatli olunmaması halinde sahip olunan işin, mevkinin veya maddi gücün kaybedilebileceğine ya da zayıflayacağına delalet eder.</p><h2>Rüyada Döviz Bozdurmak</h2><p>İş konusunda girişimci ruhuyla hareket eden ve yeni iş sahalarında bulunmak isteyen rüya sahibinin planlarında olmayan bazı sorunlarla karşılaşacağını işaret eder. Atılan adımların ya da yatırımların boşa gitmesiyle karşı karşıya kalan rüya sahibinin moral bozukluğu içinde geçireceği bu dönemi olabildiğince sakin atlatmasının hayrına olacağını ifade eder. Kişinin yaptığı yatırımlarda maddi kayıp elde edebileceğini, tedbir almasının iyi olacağını bildirir.</p><h2>Rüyada Para Bozdurmanın Psikolojik Yorumu</h2><p>Kişinin düşüncelerinde yaşadığı tutarsızlığı ve zihnini toparlamakta zorluk çektiğini, özellikle bu durumun belli bir meseleden, problemden kaynaklı olduğunu işaret eder. Özel hayatında istediği gibi yol alamayan veya arzu ettiği sonuçları göremeyen kişilerin yaşadıkları bocalamayı da tabir eder.</p></body></html>
