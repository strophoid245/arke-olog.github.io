<!DOCTYPE html><html><head><title>Rüyada Felak Suresi Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Felak Suresi Görmek</h1><p>Rüyada felak suresi görmek, son derece hayırlı, kişi için pek çok iyilik kapılarının açıldığını bildiren önemli bir rüyadır. Allah katında, yapılan her işle, işlenen her sevapla büyük takdir toplandığını, yüce gönüllü bir kimse olarak her işinin rast gideceğini bildirir. Rüya sahibinin başına kötülük gelmez ve bu rüyayı gören kimseler amansız dertlerden uzak yaşarlar. Suç işlemiş ve cezasını çeken kimselerin özgürlüklerine kavuşacaklarını, günahlardan dönerek, tövbe edip, yeni bir hayata başlayacaklarını bildirir. Anne baba rızasını alan kişinin ayağının dahi tökezlemeyeceğini, neye elini atsa başarı sahibi olacağını da tabir eder. Felak suresini gören kimseler toplumda saygı gören, takdir edilen, itibarlı ve herkesin hürmet gösterdiği kimseler olurlar. Bekarlar için dini açıdan yeterli bilgiye sahip, yaşamını inancıyla örtüşecek şekilde yaşayan bir eşe sahip olmak manasına gelir.</p><h2>Rüyada Felak Suresi Okumak</h2><p>Her türlü duanın kabul olacağı bir döneme işaret eder. Engellerin bir bir yok olacağını, kişiye sıkıntı veren durumların ortadan kalkacağını, sıhhat ile ilgili problemlerin giderilip şifa bulunacağını müjdeler. Rüya sahibinin hayatını İslami koşullara göre düzenleyerek hareket edeceğini, ağzından Allah sözcüğünü düşürmeden, namazında niyazında bir yaşam sürdüreceğini tabir eder. Felak suresi okuyanların işleri yolunda gider ve yeni iş yeri açanlar kısa sürede daha çok kazanmaya başlarlar. Evli kimseler için hayırlı evlatlara sahip olmak demektir ve bekarlar için de, ömür boyu sevgi dolu, mutlu bir evlilik yapacaklarının işaretini verir.</p><h2>Rüyada Felak Suresi Okunduğunu Duymak</h2><p>Kişiye yol gösterecek önemli birinin varlığına alamettir. Bolluk içinde yaşanacak güzel bir hayatı, düşlerin kısa zamanda gerçek olacağını ve korkulardan kurtularak, daha cesaretli bir insan haline gelineceğini de bildirir. Bu rüyayı gören kimsenin günahları affedilir ve içinde bulunduğu tüm sıkıntılardan kurtulup feraha erer.</p><h2>Rüyada Felak Suresi Görmenin Psikolojik Yorumu</h2><p>İnancıyla hareket eden ve dinine sıkı sıkıya bağlı kişilerin yaşamlarını daha iyi hale getirebilmek, düzgün biri olmak için harcadıkları çabanın ve her gün düzenli olarak ibadet yaptıklarının, hayatlarını yalnızca inançlarına göre yaşadıklarının ifadesidir.</p><p>İmam-ı Nablusî'nin yorumuna göre: Bir kişinin rüyasında Felâk Sûresini okuduğunu veya bir başka okuyandan dinlediğini görmesi; o kimseye eğer sihir yapılırsa tesir etmeyeceğine, illet ve hastalık nedir bilmeyeceğine ve dünyanın bütün şerlerinden emîn olacağına işaret eder.</p><p>İbn-i Şirin diyor ki: Bu Sure-i Şerifeyi rüyasında tilavet eden veya tilavet olunduğunu gören kimseye sihir yaparlar. Fakat, o bundan zarar görmez.Kirmani diyor ki: İllet ve afattan kurtulur. Dünyanın şerrinden emin olur. Haset ve fesat kimseler rüya sahibine zarar veremez.Cafer-i Sadık buyuruyor ki: Hasetten yani kıskançlardan ve kadın şerrinden, emin olur. Bol rızka ve mala kavuşur.Abdulgani ise şöyle söylüyor: İyi hal sahibi olur. Duası kabul edilir ve düşmanına galip gelir. İnsan ve şeytan şerrinden, haset edenlerin zararından muhafaza olur. Kıskanılacak kadar çok mala kavuşur.</p></body></html>
