<!DOCTYPE html><html><head><title>Rüyada Saçın Dökülmesi - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Saçın Dökülmesi</h1><p>Rüyada saçın dökülmesi; yaşanacak hüzünlü bir zamana, içine düşülecek dertlerin olacağına işarettir. Kişinin huzursuzluğu genel anlamda aile hayatı ve ilişkileri ile alakalı olacaktır. Hiç istemediği ve de ummadığı kişilerle sıkıntılar yaşayacak olan kişi, naifçe her şeyi içine atarak kendi kendisini yiyip bitirecektir. Bu da sorunların giderek daha da büyümesine sebep olmaktan başka hiçbir işe yaramayacaktır.</p><h2>Rüyada Saçın Kopması</h2><p>Kişinin kaybedeceği bir şeylerinin olduğu anlamına gelir. Büyük bir maddi varlığa ya da vazgeçemeyeceği bir kişiye sahip olan bu kimse, bu tutunduğu dalın kopup gitmesinden büyük bir endişe duymaktadır. Hayatını bir takım öğelere bağlamış olan rüya sahibinin aklındaki soru hep aynıdır. Sahip olduğunu canı pahasına korumaya and içmiş olan bu kimse, hiçbir şart altında savunmaktan vazgeçmeyecektir.</p><h2>Rüyada Saçın Tutam Tutam Dökülmesi</h2><p>Yaşanacak şok bir haber, kişiyi beklemektedir. Bu haber, rüya sahibini umutsuzluğa düşürecek kadar ani bir haber olabilir. Son zamanlarda yaşadığı olayların üstesinden gelmeyi başaran kişiyi, bir başka önemli sınav bekliyor olacaktır. Ayrıca, kişinin düşmanları tarafından da tehdit edilmesi söz konusu olabilir. Tabire göre, bu şahsın düşmanları bir kumpas hazırlığı içinde olup hain planlar peşindedir.</p><h2>Rüyada Kel Olmak</h2><p>Rüyada kel olmak, büyük bir şansa ve mutluluğa işarettir. Bir başka yoruma göre, kişinin bilgi ve kültür düzeyinde yaşanacak gelişmeler olacaktır. Tüm bunların neticesinde rüya sahibinin saygınlığı ve bilginliği artacaktır, vakur duruşu ile de herkese örnek birisi olacaktır.</p><h2>Rüyada Saç Dökülmesi Ve Beyazlaması</h2><p>Kişinin rüyada gördüğünün aksine, zaman ilerledikçe görünüşünü koruyacağına ve her daim genç kalacağına tabir edilir. Bu kimse, herkes tarafından hayretle bakılacak ve kıskanılacak biri olacaktır. Kişiye nazar değmesi de muhtemel olacaktır.</p></body></html>
