<!DOCTYPE html><html><head><title>Rüyada Dolgu Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Dolgu Görmek</h1><p>Rüyada dolgu görmek, bir hastalığa şifa bulmak ya da hasta bir kimsenin iyileşmeye başlaması anlamına gelir. Borçları olanların görecekleri bir destekle ihtiyaçlarını giderebileceklerini de bildiren rüya genellikle rahatsızlıklar söz konusu olsa dahi kişinin uzun ömürlü olacağına yorumlanır. Geçirilecek bir operasyon veya ameliyata da işaret eden rüya, yaşanacak aksiliklerden sonra kişinin iş yaşamını düzeltmek konusunda uzun süre sıkıntı çekeceğine alamet eder. Geçici ve kısa süreli çözümlerle sorunların üstesinden gelmeye çalışmanın da işareti olan rüya, var olan durumların daha sonra yeniden nüksedeceğini de bildirir.</p><h2>Rüyada Dolgu Düşürmek</h2><p>Dolgu düşmesi, bulunan çözümlerin işe yaramadığını ve daha sonra aynı sorunun kişinin karşısına çıkarak can sıkıcı bir hale geleceğini bildirir. Rahatsızlıkların yeniden tekrarlamasına ve kişinin bir süre daha tedavi sürecine devam etmesi gerektiğine de işaret eden rüya, ilişkilerde geçmiş sorunlar yüzünden çıkacak tartışmalı, kavgalı ortamların ve ayrılık konuşmalarının gündeme gelmesinin de delaletidir. Aşırı stres ve yoğun bir baskının söz konusu olacağı dönemde kişi kendisini çaresiz hisseder ve sorunların altından kalkamaz.</p><h2>Rüyada Dolgu Yaptırmak</h2><p>İşyerinde mutsuz olan, amirleri veya çalışma arkadaşları ile geçinemeyen kimselerin işten ayrılmak zorunda kalacaklarına ve bir süre boyunca cepten harcayacaklarına, iş arayacaklarına alamettir. Sorulara bulunan cevapların aslında kişinin ihtiyacı olanlar değil, geçici bir süreliğine rahatlatacak olan çözümler içereceğini, sorunlara kökten cevap bulabilmek için problemin kaynağını tümden yok etmek gerektiğini de bildirir. Yarım kalan işlere ve alınan sorumlulukları doğru şekilde yerine getirememenin de ifadesidir.</p><h2>Rüyada Dolgu Yaptırmanın Psikolojik Yorumu</h2><p>Aşk acısı çeken kimselerin bu duygudan kurtulmak için karşı cinsle olan ilişkilerinde saplantılı tavırlarda bulunduğunu, tamamen kendini düşünen hareketler içinde olunması nedeni ile de istenilen türde bir ilişkinin yaşanamadığını tabir eder. Zarar görülen bir ilişkinin bir türlü bitirilemediğini, kişinin cesaretini toplayamadığı için kötü koşullara bir süre daha dayanmaya çalıştığının da sembolüdür.</p></body></html>
