<!DOCTYPE html><html><head><title>Rüyada Yıkılma Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Yıkılma Görmek</h1><p>Rüyada yıkılma görmek, genellikle kötü olaylara, olumsuzluk içeren durumlara, gelecek üzüntü dolu havadislere yorumlanır. Kişinin hayatını bir anda değiştiren ve negatif duygulara neden olacak olayların içine düşmeye, planlarda bozulmalara, ortaklıklarda çıkacak sorunlar yüzünden işte huzurun kaçmasına alamet eder. Güvenilen insanların yapacağı yanlış hareketlerin ve kişiyi aldatma çabalarının sonucunda hüsrana uğrayacak olan rüya sahibinin en yakınındaki kişilere dahi mesafeli davranmaya başlayacağını, her geçen gün içine kapanacağını, karamsarlığa kapılacağı için uzun süre kendine gelemeyeceğini işaret eder. Bir süre boyunca pek çok konuda şansı kapanacak olan rüya sahibinin rızkındaki düşüşle beraber maddi sorunlarla da uğraşmak zorunda kalacağına, uğursuzlukların yakasından düşmeyeceğine, sağlığının da bozulacağına tabir edilir.</p><h2>Rüyada Ev Yıkılması</h2><p>Kendi evinin yıkıldığını gören kişinin deyim yerindeyse dünya başına yıkılır. Zira hem kişiyi, hem de ailesini ilgilendiren kötü haberlerin ve olayların işareti olan rüya hayra yorulmaz. Kayıplar yaşanacağını, iflas veya iş yeri kapatmak gibi kişiyi ekonomik açıdan bitirecek olayların gündeme geleceğini, zengin bir hayattan fakirliğe düşecek olan kişinin yuvasında huzur kalmayacağını ve eşiyle arasında da büyük kavgaların olacağını bildirir. Şer dolu günlerin, kötülüklerin ayyuka çıkacağı bu dönemde kişinin hayatı baştan aşağı olumsuz anlamda değişeceği manasına gelir.</p><h2>Rüyada Duvar Yıkılması</h2><p>Evinin duvarının yıkılması boşanmaya, eşle araya girecek soğukluğa, hanedeki huzursuzluklara, bahçe duvarının yıkılması ise güvenlik problemlerine, düşmanların atağa geçtiklerine tabir edilir. Kişiyle ilgisi olmayan herhangi bir duvarın yıkılması ise, riskli yatırımlardan son anda vazgeçileceğine ve tedbirli davranan rüya sahibinin olumsuzluklardan etkilenmeden hayatına devam edeceğine yorumlanır.</p><h2>Rüyada Yıkılmanın Psikolojik Yorumu</h2><p>Gücünün tükendiğini hisseden ve kendisini ruhsal açıdan çok zayıflamış bulan kişilerin hayata karşı isteksizlik yaşamaya başladıklarını, sosyal çevreleri de dahil olmak üzere kimseyle görüşmeden, tamamen izole edilmiş bir hayat sürmeye başladıklarını işaret eder. İçine kapanık kişiliğin, ketumluğun ve yardım istemeyi onur meselesi yapan kimseleri ifade eder.</p></body></html>
