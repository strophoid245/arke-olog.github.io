<!DOCTYPE html><html><head><title>Rüyada Tel Örgü Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Tel Örgü Görmek</h1><p>Rüyada tel örgü görmek, hayat koşullarının hiçbir zaman çok kolay olmayacağına ve çile dolu, eziyetle geçen bir ömre sahip olunacağına alamettir. Tel örgü kişinin tutsak bir hayat yaşamasıyla ve sağlık açısından başkalarına muhtaç kalacak şekilde bir rahatsızlık geçireceğine de tabir edilir. Genç yaşta pek çok acı tecrübe edinen rüya sahibinin çalışma koşullarının da son derece ağır olduğuna, kendisi için iyi şeyler yapmaya zamanı olmadığı gibi, parasının da olmadığına alamettir. Sürekli mücadele etmenin kişiye ağır gelmesi sonucunda zaman zaman psikolojik olarak çöküşler yaşanacağına da alamet eden rüya, elindekine şükretmenin önemini de bildirir.</p><h2>Rüyada Tel Örgü Arkasında Olmak</h2><p>Kanunsuz işlere karışmak ya da kanun tanımayan kişilerle arkadaşlık etmekten dolayı sıkıntı duymak anlamına gelir. Kişinin bedeli ağır da olsa yaşadığı bazı sıkıntıların kendisine önemli tecrübeler vereceğine ve bundan sonraki hayatında öğrendiklerinden hareket ederek çok daha düzgün ve güzel bir hayat süreceğine de yorumlanır. Aynı zamanda rüya sahibinin çevresindeki arkadaşlarının onun haklarını koruduğuna ve ona karşı büyük sevgi duyduklarına, her ihtiyacında yanında olduklarına da tabir edilir. Çocuk sahibi olanların ya da ev, arsa gibi taşınmaz mülk alanların nazara uğrayacaklarına da haber verir.</p><h2>Rüyada Tel Örgü Çekmek</h2><p>Bir evin etrafına tel örgü çekmek aleyhte edilen sözler veya dedikoduların duymazdan gelineceğine, kişinin aile saadetini bozmaya teşebbüs eden kişilerden uzak duracağının ve özel yaşamını herkesten gizleyeceğinin işaretidir. Boş bir arsanın etrafına tel örgü çektiğini görmek ise aşırı kıskanç tavırlar içinde olmak ve evli kişilerin eşlerini fazlasıyla sıkmaları sonucunda geçici ayrılıklar yaşanmasının alamettir. Bir kayıp yaşandıktan sonra sahip olunanların kıymetinin anlaşılacağını ve kişinin başına gelen bir felaketten sonra hayata bakış açısının köklü bir şekilde değişeceğinin de habercisidir.</p><h2>Rüyada Tel Örgü Görmenin Psikolojik Yorumu</h2><p>Hayata karşı korkular içinde olmak ve yeni insanlarla tanışmakta zorlanmak, kuşkular içinde kıvranmak anlamına gelir ve genellikle asosyal olarak tanımlanan bir kişiliğe sahip olunduğunun göstergesidir.</p></body></html>
