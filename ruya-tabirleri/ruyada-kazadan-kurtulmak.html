<!DOCTYPE html><html><head><title>Rüyada Kazadan Kurtulmak - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Kazadan Kurtulmak</h1><p>Rüyada kazadan kurtulmak, verilmiş bir sadakanın başa gelecek olumsuz, kişiyi üzecek, sağlığına mal olacak bir durumun önüne geçeceğini ve yaşanacak aksiliği ucuz atlatmak suretiyle mutlu olunacağını bildirir. Rüya sahibinin hatırladıkça üzüldüğü, gözlerinin dolduğu ve yeniden karamsarlığa kapıldığı bir meselenin tamamen geçmişte kalacağını, bu konuda yakın bir bayan arkadaşının desteğini alacağını ifade eder. İş ortamında yaşanan huzursuzluk veren bir rekabetin diğer tarafın pes etmesiyle son bulacağını, her türlü çekişmenin nihayete ereceğini bildirir. Ruhsal ve fiziksel anlamda bir takım sıkıntılar yaşanmış olsa dahi kişinin bugünlerde çok daha iyi hissedeceğini, özellikle sağlığını ihmale getirmeyip kontrolden geçeceğini işaret eder. Karamsarlığın yerini daha iyimser bir bakış açısının alacağını müjdelerken, kişinin tüm şanssızlıklarından, bahtsızlığından da kurtulacağını, kısmetlerinin açılması ile yüzünün yeniden gülmeye başlayacağını tabir eder.</p><h2>Rüyada Kaza Yapmak</h2><p>Ciddi ve kişiyi yoran, yıpratan uyuşmazlıkların habercisidir ve ev hayatında işlerin yolunda gitmediğine vurgu yapar. Özellikle evli kişilerin bugünlerde eşleri ile hemen her konuda ayrı fikirde olmalarından ötürü bazı çatışmalar yaşanacağını bildirse de bu durumum geçici olduğunu da hatırlatır. Bir müddet asabiyetle alınacak kararların kötü etkilerini ve sonuçlarını sindirmek zorunda kalacak olan rüya sahibinin zaman zaman bencilce tutumları yüzünden yakın arkadaşlarının eleştirisine maruz kalacağını fakat inatçı kişiliği yüzünden tavrından vazgeçmeyeceğine yorumlanır.</p><h2>Rüyada Kazada Ölmek</h2><p>Bir bitişin ifadesidir ancak bu bitiş aslında bir dönemin kapandığına da haber vermesi bakımından çok önemlidir. Rüya sahibinin hayatının en önemli dönüm noktalarından birini yaşayacağına yorumlanır. Kötü bir yorumu yoktur ancak hayatın öncesi ve sonrası olarak ikiye ayrılacağı bu önemli dönemecinde verilecek tüm kararların kalıcı olacağına dikkat çeker.</p><h2>Rüyada Kazadan Kurtulmanın Psikolojik Yorumu</h2><p>Kendisine sürekli yaratıcı hedefler koyan rüya sahibinin aldığı bazı fevri kararlar yüzünden kendisini sürekli eleştirdiğini ve bu durumun bilinçaltında rahatsızlıklara, gerginliklere neden olduğunu bildirir. Ruhsal dengelerin bozulması yüzünden dışarıdan bakıldığında sinirli bir görünüm çizildiğini de ifade eder.</p></body></html>
