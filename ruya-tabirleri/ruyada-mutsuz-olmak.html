<!DOCTYPE html><html><head><title>Rüyada Mutsuz Olmak - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Mutsuz Olmak</h1><p>Rüyada mutsuz olmak, gece görülürse gerçek hayatta da acı içine düşülecek körü bir olayın haberini almanın işaretidir. Sabah görülürse hayra yorulur ve genelde kişinin aksi şekilde çok mutlu bir gün geçireceğinin, sevdiklerinden alacağı iyi haberlerin tabiridir. Mutsuz görmek rüyanın genel durumu ve görülen vakte göre değerlendirilmelidir. Kendisini mağdur olarak gören ve hiçbir suçu olmadığı halde sürekli şanssızlıklarla karşılaştığını, yaşamındaki hiçbir şeyin istediği gibi gitmediğini söyleyen rüya sahibinin şükretmeyi unuttuğunu ve sahip olduklarından ziyade sahip olamadıklarına üzülerek zamanını geçirdiğini bildirir. İman gücündeki zayıflığın ve kişinin maneviyatına önem vermediğinin de delaletidir.</p><h2>Rüyada Evlenip Mutsuz Olmak</h2><p>Evlendiği halde kendisini mutsuz gören kişiler yanlış bir ilişkiye girer veya ailelerine karşı gelerek yaptıkları evlilikten bekledikleri mutluluğu göremezler. Anlayışsız olduğu kadar aç gözlü bir eşe sahip olmak, kötü sözler işitmek ve işkenceye maruz kalmak anlamına da gelen rüya bekarlar için yalancı ve iki yüzlü bir kısmetle görüşmeye başlanacağının uyarısı olarak da görülmelidir.</p><h2>Rüyada İşyerinde Mutsuz Olmak</h2><p>Patron veya yöneticilerden biri ile kavga etmek, ters düşmek veya üstüne vazife olmayan bir işe karışmak suretiyle çalışma ortamındaki tüm şimşekleri üzerine çekmek demektir. Kişinin işgüzarca davranışları nedeni ile kendisini çıkmazlara soktuğuna ve başına dert açacağına da yorumlanır. Yeni girilen bir işten kısa süre içinde çıkmak ve yeniden işsiz kalmak şeklinde de yorumlanan rüya, bir arkadaşın yaptığı yanlışı görüp onu uyarmamak ve sorumluluk almamak için uzakta durmayı yeğlemek şeklinde de tabir edilir.</p><h2>Rüyada Mutsuz Olmanın Psikolojik Yorumu</h2><p>Gerçek hayatlarında da mutsuz hisseden ve yaşam amaçları olmayan, kendisine hedef belirlemekte zorlanan ve hayatının genel anlamda belirsizlik içinde olduğundan dolayı psikolojik bir buhran geçiren, depresyonun eşiğinde olan ve sürekli halsiz, bitkin, yorgun ve mutsuz hisseden insanların psikolojilerini işaret eder. Kişinin yaşamı önemsemediğini ve yaşama ümidinin kırıldığını da bildirir.</p></body></html>
