<!DOCTYPE html><html><head><title>Rüyada Kırık Telefon Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Kırık Telefon Görmek</h1><p>Rüyada kırık telefon görmek, bazı problemlerini kafasına çok taktığı için kendisini gergin hisseden rüya sahibinin, etrafındaki kimselere karşı fazla toleranslı davranamayacağına, en küçük sorunda parlayacağına ve zaman zaman sevdiği insanları istemeden kıracağına alamettir. Kişinin sorunlarını paylaşmaktan kaçındığını, çözüm bulabileceği halde insanlarla iyi iletişim kuramamaktan ötürü ağız dalaşına gireceğini, gereksiz tartışmaların içinde bulunmak yüzünden moralinin bozulacağını ifade eder. Gençler için anne ve babalarıyla aralarındaki kuşak çatışmasının şiddetleneceğine, sabırla aşılan bu süre sonunda aile içinde yeniden huzurlu günlerin yaşanacağına tabir edilir. Evliler için kırıcı konuşmalar, küskünlükler ve ev içinde soğuk davranışların ortaya çıkacağını bildirir.</p><h2>Rüyada Kırık Telefon Satın Almak</h2><p>Arkadaş kurbanı olmak manasındadır. Kötü niyetli olmasa da, kişinin sevdiği bir arkadaşının işgüzarlığı yüzünden zor durumda kalacağına, arkadaşına söylediği bir sırrın açığa çıkması yüzünden bazı kimselerle arasında kırgınlıklar yaşanacağına alamettir. Girilen bir işte beklentilerin karşılanmaması, koşulların hiç de kişinin hayal ettiği gibi olmaması anlamına da gelir. Kırık telefon alan kimseler bekarsa, kolay kolay her şeyi beğenmeyen, ince eleyip sık dokuyan bir eşe sahip olurlar ve evliliklerinde sürekli diken üstünde hissederler. Aşırı alıngan, her konuşmanın altında bir şey arayan kimselerle arkadaşlık kurmanın kişiyi fazlasıyla yoracağına da delalettir.</p><h2>Rüyada Kırık Telefon Tamir Ettirmek</h2><p>Eşinin kalbini almak için ona değerli bir hediye vermek manasındadır. Annesinin ve babasının gönlünü hoş tutmak isteyen evlatların, sürekli onları ziyaret edeceklerine, maddi konularda olduğu kadar manevi durumlarda da yanlarında bulunacaklarına, hayırlı evlatlar olmalarından dolayı herkesin sözünü ettiği, sevilen biri olacaklarına alamet eder.</p><h2>Rüyada Kırık Telefon Görmenin Psikolojik Yorumu</h2><p>Bir şeyi isteyip de yapamamak yüzünden çekilen sıkıntı ve çelişkiyi tarif eder. Birini aramak, konuşmak isteyen rüya sahibinin kendince sebepler yüzünden bir türlü o kişiye ulaşamadığına yorumlandığı gibi, geleceğe yönelik, hayallerini gerçekleştirmek adına adımlar atmak isteyen rüya sahibinin tutukluk yaşadığını da ifade eder.</p></body></html>
