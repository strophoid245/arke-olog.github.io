<!DOCTYPE html><html><head><title>Rüyada Elma Soymak - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Elma Soymak</h1><p>Rüyada elma soymak, bol para sahibi olmak ve birikim yapmak, kazanılan paranın bir kısmını yatırıma yönlendirmek demektir. Geleceğe yönelik adımlar atan ve plan yapan rüya sahibinin arzu ettiği hayat standardına ulaşacağının müjdesini verir. Kişi bekarsa marifetli, el emeği ile para kazanan, işinde yetenekli biriyle evlilik yapacağını bildirir. Evli kişilerin aile bütçelerine katkıda bulunmak adına ek işler yaparak gelirlerini artıracaklarını, çocuklarına daha iyi şartlarda bir hayat sağlayacaklarını ifade eder. Yeşil elma soyduğunu gören kişinin maneviyatı güçlü olur ve ibadetlerine ağırlık verir. Kırmızı elma soyan kişi aşık olur ve bu kimseyle hayat kurar. Ekşi elma soyduğunu görmek gelen kötü bir haberin hayra dönüşeceğini ve yaşanan sıkıntının geçici olduğuna delalettir. Henüz olgunlaşmamış elma soymak ise acele karar vererek bir iş yatırımı yapmak ancak sonucu tahmin edilenden daha sonra almak anlamındadır.</p><h2>Rüyada Elma Yemek</h2><p>Önemli bir fırsat yakalayarak iş yaşantısında bolluk, bereket dolu bir döneme girmek, yeni sahalara açılmak, sunulan projelerden tam not almak demektir. Üniversite sınavı veya iş sınavı gibi durumlarda üstün başarı gösterileceğinin de ifadesi olan rüya düzenli, her şeyin yolunda gittiği bir hayat sürdürerek mutlu olunacağına yorumlanır.</p><h2>Rüyada Çürük Elma Soymak</h2><p>Mevcut sorunları doğru tespit eden rüya sahibinin bu problemleri kökten çözmek amacıyla uğraş vereceğine ve hayatındaki olumsuz durumları tamamen ortadan kaldırıp zihnen kendisini daha iyi hissedeceğine alamettir. Soyduğu çürük elmayı yiyen kişi ise sevdiği birinden duyduğu üzücü laflara karşılık vermeyip içine atar ve kederlenir. Beklenmedik laflar duymak, sevilen bir kimseye alınmak ve içten içe küsmek manasındadır.</p><h2>Rüyada Elma Soymanın Psikolojik Yorumu</h2><p>Olayları dışarıdan bakarak değerlendirmeyen ve her zaman analiz yeteneğini kullanan kişilerin, bu özelliklerini ikili ilişkilerde de kullandıklarını işaret eder. Empati yapmak suretiyle insanları anlamaya yönelmek, haksızlık etmemek için dikkatli davranmak anlamına gelir.</p></body></html>
