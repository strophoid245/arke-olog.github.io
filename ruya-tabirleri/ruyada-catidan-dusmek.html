<!DOCTYPE html><html><head><title>Rüyada Çatıdan Düşmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Çatıdan Düşmek</h1><p>Rüyada çatıdan düşmek, sevdiklerinden gelecek bir ihanete uğramak manasına gelir. Kişinin en yakınındaki insanlara dahi güvenemeyecek bir boyuta geleceğini, yaşanan olaylar ve duyulan sözlerden sonra özellikle aile çatısı altında eski beraberlikleri ve sevgiyi bulmakta çekilecek güçlüğü de işaret eder. Çatıdan düştüğünü gören kişi bekarsa arkadaşları ile büyük bir çatışma yaşar ve araya küskünlükler girer. Evli kişiler için eşlerinin hayatında başka birinin olduğunu öğrenmek, aldatılmak, eşin söylediği bir yalanı ortaya çıkarmak manasına da gelir. Eşler arasında güvensizlik doğuracak olayların yaşanması sonrasında kişinin bir müddet kendisine gelemeyeceğini ve yalnız kalma ihtiyacı duyacağını delalet eder. Yaşlı kişiler için ölümcül bir kaza veya hastalıkla mücadele etmeleri gereken bir döneme gireceklerini, uzun süre sonra kısmen de olsa sağlıklarına kavuşacaklarını tabir eder.</p><h2>Rüyada Çatıdan Düşüp Bacağını Kırmak</h2><p>Üzücü bir haber almak demektir ve rüya sahibinin iyilik yaptığı, yanında olduğu ve desteğini asla esirgemediği birinin kendisini sırtından vuracak bir hamle yapması sonucu yaşayacağı moral bozukluğuna delalettir. İşyerinde yaşanacak olumsuzluklar sonucunda ücretsiz izin almak yahut bir hatadan sonra uyarı, disiplin cezası almak manasına da gelir.</p><h2>Rüyada Çatıdan Düşüp Öldüğünü Görmek</h2><p>Hayırlı rüyalar arasında yer alır ve alınacak kötü bir haberin, yaşanacak büyük bir olumsuzluğun kişinin hayatında yeniden başlayacak gücü bulmasına neden olacağını işaret eder. Genç kişiler için çok uzun bir ömre delalet olduğu gibi, yaşanacak kötü gelişmelerin kişinin geleceğinde yakalayacağı başarıyı asla gölgeleyemeyeceğini, rüya sahibinin her geçen gün daha da güçlü, kendisine ve gücüne hakim biri haline dönüşeceğini de ifade eder.</p><h2>Rüyada Çatıdan Düştüğünü Görmenin Psikolojik Yorumu</h2><p>Rüya sahibinin aile içinde kendisine değer verilmediğini yahut yeteri kadar sevilmediğini düşündüğüne işarettir. Kişinin yaptığı bir hatadan dolayı kendisinden nefret edildiğine dair bir inanç geliştirmiş olduğuna, gerçekte böyle bir durum olmasa dahi, her olumsuzluğu kendi üzerine aldığına da tabir edilir.</p></body></html>
