<!DOCTYPE html><html><head><title>Rüyada Gözetlemek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Gözetlemek</h1><p>Rüyada gözetlemek, doğru olmayan bilgilerle birinin üstüne gitmek, aile üyelerine karşı şüphe içinde olmak manasına gelir. Rüya sahibinin kuruntulu bir ruh hali içinde olduğuna ve sürekli birilerinin kendi arkasından konuşup, iş çevirdiğine inanması sonucunda yakınlarıyla arasının bozulacağına alamettir. Evli kişilerin eşlerinin kendilerini aldattıklarına yönelik düşünceleri sonucunda yaşanacak kavgaları, eşler arasına giren soğuk rüzgarları ve sık sık iletişim sıkıntıları yaşamayı da bildirir. Başka kişilerin işlerine burnunu sokmak suretiyle kendisini zor durumda bırakacak olan rüya sahibinin bu yanlış tutumunun iş çevresinde de olumsuz karşılanacağını, mali açıdan zor durumlara düşeceğini ve aşırı uçlarda görünen hareketlerinden dolayı iş itibarını da sarsacağını bildirir.</p><h2>Rüyada Birinin Evini Gözetlemek</h2><p>Günah sayılan davranışlara sahip olmak, hak yemek ve gıybette konuşmak anlamına gelir. Rüya sahibinin inancı konusunda takiyye yaptığına, başkalarının kusurlarını görürken, kendi yanlışlarını görmezden geldiğine ve sürekli herkesin işine burnunu soktuğuna alamettir. Yanlış davranış şekilleri yüzünden ailesinden ve yakın çevresinden uyarı alan rüya sahibinin hala burnunun dikine giderek yakın zamanda tüm sevdiklerini kendisinden uzaklaştıracağına yorulur. Başkasının evini gözetlemek İslami olarak kişinin gaflet uykusunda olduğuna, işlediği günahları fark etmediği sürece pek çok sıkıntıyla baş etmek zorunda kalacağına da tabir edilir.</p><h2>Rüyada Birini Gözetlemek</h2><p>Yalan dolanla iş yapıldığına, kişinin çevresinde tuzaklar kuran düşmanların varlığına, rüya sahibinin dikkatsiz davranışları neticesinde kazalar atlatılacağına yorumlanır. Tanımadığı birini gözetleyen kişinin başında uğursuzluk kol gezer. Aile içinden birini gözetlemek ise, düşmanların çok yakında olduğuna, akraba çevreleri içinde kişi hakkında çok fazla dedikodu dolaştığına yorumlanır.</p><h2>Rüyada Gözetlemenin Psikolojik Yorumu</h2><p>Cinsel açıdan fetiş duygulara ve arzulara sahip olunduğunun işaretidir. Rüya sahibinin başkalarıyla paylaşamadığı cinsel tutkularının zaman zaman kendisini zor durumda bıraktığını, sağlıklı bir seks hayatı olmayan kişilerin arzularını bastırdıkça bu duyguların giderek daha çok kölesi haline geldiklerini ifade eder.</p></body></html>
