<!DOCTYPE html><html><head><title>Rüyada Yemin Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Yemin Görmek</h1><p>Rüyada yemin görmek, inancından asla taviz vermeyecek olan rüya sahibinin kendisine atılan her türlü iftirayı çürütmek için gerekenleri yapacağına ve kimseye pabuç bırakmadan yaşayacağına alamettir. Kişinin prensipleri uğruna her şeyi feda edebilecek kadar disiplinli olduğunu ve aile içinde de kendi kararlarını uygularken biraz sert yaklaşımlarda bulunması neticesinde sevdiklerini kıracağını da işaret eder. Farklı bir yorum da yemin görmenin kişinin yaşamında İslamiyet’e uygun hal ve hareketlerin olduğuna, her zaman inançlarından sapmadan hareket edeceğine ve kazancının artması, bolluğa kavuşması neticesinde fakir kimselere de el uzatacak olduğunu bildirir. Zorluklar veya sıkıntılar ile mücadele ederken her zaman en doğru olanı yapmaya kararlı olan kişinin asla başarısızlığa uğramayacağına da alamettir.</p><h2>Rüyada Yemin Ettiğini Görmek</h2><p>Vicdanlı biri olan rüya sahibinin anne ve babasına onlar hayattayken yapacağı yardımlara, maddi olarak vereceği her türlü desteğe ve manevi olarak da her an yanlarında olacağına alamettir. İyi bir evlat olunduğunun altını çizen rüya, kişinin kendi çocuklarına da bu anlamda örnek teşkil eden davranışlarda bulunduğunu da bildirir.</p><h2>Rüyada Yalan Yere Yemin Ettiğini Görmek</h2><p>Hayra yorulmadığı gibi gelecek bir felaketin ya da uğursuzluğun işaretidir. Kişinin tamamen kendi hataları neticesinde yaşayacağı sorunlara, iyi niyetin suiistimal edileceği durumlara ve kişiye söylenen hayati yalanlara da tabir edilir. Verilecek bir karar sonrası büyük bir hayal kırıklığı yaşanacağı, ailesinin ve dostlarının ikazlarını dinlemeden kendi fikrine göre hareket edip, göz göre göre yanlışa giden kişinin sonrasında çok büyük bir pişmanlık ve keder duyacağına da yorumlanır.</p><h2>Rüyada Yemin Görmenin Psikolojik Yorumu</h2><p>Kendini kandırmanın dışında başkalarını da kandırmaya yönelik davranışlarda bulunmanın ve özellikle tutarsız hareketler içinde olan kişilerin dengesiz ruh hallerini işaret eder. Gerçeklerle baş etmek konusunda yetersiz kalan rüya sahibinin kendisini iyi hissedebilmek için yalana başvurduğunun da sembolü olarak görülebilir.</p><p>kendinden ve doğru söylediğinden emin olarak yemin etmek doğru olan tavır, davranış ve işe, korkudan emin olmaya, Allah Teala'nın razı olacağı bir iş yapmaya; Yalan yere yemin etmek fakirliğe, evinin harap olmasına, zillet ve rezilliğe delalet eder.</p></body></html>
