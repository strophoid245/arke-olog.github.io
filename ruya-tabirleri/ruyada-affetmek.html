<!DOCTYPE html><html><head><title>Rüyada Affetmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Affetmek</h1><p>Rüyada affetmek, kişinin içine dert olan bir meselenin çözüme ulaşacağına ve gelecek iyi haberlerle sıkıntılı bir sürecin sonuna gelineceğine işarettir. Yapılan bir yanlıştan dolayı istemeden kalbi kırılan bir arkadaşın ya da tanıdığın gönlünü alacak olmanın, gerçek hayatta da affedilmenin tabiri olan rüya, dini anlamda da kişinin kalbinin ferahlayacağını, hayatını olumlu düşüncelerle geliştirirken bir yandan dini vecibelerini yerine getirmenin gönül rahatlığıyla mutlu olacağını ifade eder. Tanıdığı birini affeden kişi muradına erer ve dilekleri, gönlünden geçenleri, duaları Allah katında kabul görür Kendisinin de bir hatasından dolayı affedileceğinin, şefkat ve ilgi göreceğinin ifadesidir. Tanımadığı birini affetmek ise yapılacak bir iyiliğin ifadesidir. Para vererek zor durumdaki birinin hayatını kurtarmak, o kimsenin sıkıntısını, yükünü omuzlarından alarak sevap işlemek anlamına da gelir.</p><h2>Rüyada Düşmanını Affetmek</h2><p>Kalbini, düşüncelerini ve ruhunu kötülüklerden arındırmak, daha iyi bir insan olmak adına dini konulara eğilecek olan kişinin, bu konuda aile büyüklerinden de destek alacağını, ilim irfan yolunda ilerleme kat edeceğini, kendisini yenileyerek, her türlü günahtan uzak duracak, Allah rızası için iyilikler yapacak biri olacağını tabir eder. Kendisine karşı gelen, kötü söz söylene birini affetmek, büyüklük göstermek, kavgalı kişilerin arasına girip onları barıştırmak manasına da gelir.</p><h2>Rüyada Arkadaşını Affetmek</h2><p>Sosyal ilişkilerin güçleneceği, kişinin arkadaşlarıyla uyum içinde olacağı güzel günlerin kapıda olduğunu, yakın zamana kadar var olan sıkıntıların da biterek kişiyi rahatlatacağını ifade eder. Sevilen birinin yanlışını görüp onu kırmamak adına söylememek ve onun adına o yanlışı düzeltmeye çalışmak şeklinde de yorumlanır.</p><h2>Rüyada Affetmenin Psikolojik Yorumu</h2><p>Gerçekte rüya sahibinin affedilmek istediğini bildirir ve kişinin yıllardır içini kemiren bir hatanın ya da bir meselenin bugün hala geçerliliğini koruduğunu, bu konu nedeniyle sevdiği insanlarla arasına mesafe girmesinden dolayı üzüntü içinde olduğunu ve affedilmeyi beklediğini ifade eder.</p></body></html>
