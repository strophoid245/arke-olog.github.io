<!DOCTYPE html><html><head><title>Rüyada Kara Kazan Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Kara Kazan Görmek</h1><p>Rüyada kara kazan görmek, bir işin veya bir kişinin ayağa dolanması manasına gelir. Rüya sahibini zor duruma sokacak olan bir arkadaşın varlığına işaret eden rüya, bu kimseye yardım etmek isterken başka sıkıntılar yaşanabileceğini, kişinin durumu tam olarak anlamadan olaylara karışmaması gerektiğini hatırlatır. Kötü niyetli, haris düşünceleri olan, kıskanç kişileri de işaret eden rüya başarıları ile göz dolduran rüya sahibinin etrafında makamına göz diken, en ufak açığında fırsattan yararlanmak için bekleyen kimselerin olduğunu, iş hayatındaki rekabetin kişiyi tedirgin edebileceğini tabir eder. Çok kötü bir rüya olmamakla beraber, kişinin çevresinde olup bitenlere daha dikkatli olması gerektiğini, insanlarla olan iletişiminde sırlarını vermeden, belli bir mesafede kalarak ilerlemesinin faydalı olacağını delalet eder. Kara kazan dedikodulu ortamlarda bulunacak olmaya, çok sayıda laf söz duyulması yüzünden moral bozukluğu yaşanabileceğine işaret eder.</p><h2>Rüyada Kara Kazan Almak</h2><p>Yalan söyleyen birini açığa çıkarmak, bu kimsenin hatalı davranışlarını göstermek demektir. İş yaşantısında kişiye ayak bağı olan birinden kurtulmak anlamına da gelir. Bir engeli aşmak, rahatsızlık veren unsurlardan kurtulmak ve huzuru bozan detaylardan uzaklaşmak suretiyle rahatlamak şeklinde yorumlanır. Kişiye atılmış bir iftiradan dolayı yaşanan sıkıntının sonuna gelineceğini, rüya sahibinin kendisini aklayacak fırsatı bulacağını bildirir. Diğer yandan ikiyüzlü, yalancı, kişinin arkasından iş çeviren arkadaşların farkına varıp, uzaklaşmaya da tabir edilir.</p><h2>Rüyada Kara Kazanda Yemek Yapmak</h2><p>Kişinin her zaman doğruluğunu ve dürüstlüğünü ön planda tutarak yaşadığı için, hakkında söylenen asılsız laflara itibar etmeyeceğini, şartlar ne olursa olsun kendi bildiği gibi yaşamaya devam edeceğini, her türlü zorlukta dahi ayakta kalmayı başaracağını işaret eder. Zorlu, haksızlık yapılan, kişiyi zorlayan şartlara sahip bir durumun içinden sıyrılmak, alnının teriyle üstüne düşen vazifeyi en zor hallerde bile yerine getirmek manasındadır.</p><h2>Rüyada Kara Kazan Görmenin Psikolojik Yorumu</h2><p>Zihnen büyük bir karmaşa içinde olunduğunu, düşüncelerini toplamakta zorlanan kişilerin biraz da karamsar bir ruh haline büründüklerini ifade eder. Başkalarının sözlerine gereğinden fazla itibar etmenin kişide huzursuzluk yarattığına da alamettir.</p></body></html>
