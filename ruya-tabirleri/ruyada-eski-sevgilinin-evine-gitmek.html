<!DOCTYPE html><html><head><title>Rüyada Eski Sevgilinin Evine Gitmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Eski Sevgilinin Evine Gitmek</h1><p>Rüyada eski sevgilinin evine gitmek, hiç beklenmeyen bir anda şaşırtıcı durumlar yaşamak, umulmadık sürprizlerle karşılaşmak manasına gelirken, geçmişte kalan bir ilişkinin yeniden gündeme geleceğini veya bitmiş bir arkadaşlığın yeniden alevleneceğini ifade eder. Yakın zamanda sevdiğinden ayrılmış ve aile problemi yaşamış kişiler varsa, bu problemin üstesinden gelebilmek için araya giren kişilerin yardımını alacaklarını, arkadaşlıklarını sürdürerek evlilik yolunda önemli adımlar atacaklarını ifade eder. Eski sevgilisinin evine gittiğini gören kişi evli ise, eşinin kıskançlıkları yüzünden bazı rahatsızlıklar yaşayacağınız veya hane içinde yaşanan güvensizliklerin kısa bir süre de olsa can sıkıcı durumlara neden olabileceğini ifade eder. Rüya sahibinin geçmişini, bugününü ve geleceğini düşünerek hareket eden, her adımını dikkatle atan biri olduğuna da işarettir.</p><h2>Rüyada Eski Sevgiliyle Buluşmak</h2><p>Yarım kalmış bir ilişkinin veya duygusal durumun kişiyi bugünlerde rahatsız edeceğini, melankolik hislerle hareket edeceğini, aşırı duygusal durumlar yaşayacağını ifade eder. Bekar kişilerin gönül ilişkilerinde aradıklarını bulamadıkları için kederleneceklerini ancak ilerleyen günlerin kısmetlerinin açılması ile beraber neşeli bir ruh haline bürünmelerini sağlayacağını da bildirir. Evli kişiler için eşlerinin alacakları bir karara katılmadıkları için kısa bir dargınlık yaşayacaklarını ama sonucun tatlıya bağlanacağını tabir eder.</p><h2>Rüyada Eski Sevgiliyle Konuşmak</h2><p>Eski sevgiliyle yüz yüze konuştuğunu görmek eğer konuşmanın içeriği hatırlanıyorsa ona uygun olarak yorumlanmalıdır ancak hatırlanmıyorsa rüya sahibini ziyarete gelecek eski bir dosta işarettir. Bir süredir haber alınamayan veya görüşülemeyen bir arkadaşla hasbıhal etmek, dertleşmek manasına gelir. Eski sevgiliyle telefonda konuşmak ise ani bir haber alarak yapılan planları değiştirmek, programın bozulması yüzünden kısa bir telaş yaşamak anlamındadır.</p><h2>Rüyada Eski Sevgilinin Evine Gitmenin Psikolojik Yorumu</h2><p>Geçmişle olan bağın bir türlü koparılamadığını ve bu durumun kişide zaman zaman melankoliye neden olduğunu ifade eder. Bugüne odaklanmakta yaşanan zorluğun işareti olduğu kadar yaşanılanlara sıkı sıkıya tutunan kişilerin de tabiridir.</p></body></html>
