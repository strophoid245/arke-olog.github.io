<!DOCTYPE html><html><head><title>Rüyada Çarpmak - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Çarpmak</h1><p>Rüyada çarpmak, ani değişimin ve kişinin hayatının en durgun anında ortaya çıkacak fırsatlar sayesinde pek çok değişiklik yapacağının işaretidir. Rüyada görülen diğer olaylar yoruma katkıda bulunacağı gibi, neye çarpıldığını bilmek de rüyanın anlamını bildirmekte yardımcı olur. Genel anlamda ortaya çıkışı kişiyi şaşırtan veya sevindiren olaylara işaret ettiği gibi, kötü sürprizlere veya kötü haberlere de işaret olarak yorumlanabilir.</p><h2>Rüyada Arabayla Birine Çarpmak</h2><p>İstemsiz veya bilerek yapılan bir kötülük sonunda kişinin pişmanlık duygusuyla baş başa kalacağını ve içini kemiren suçluluk duygusu nedeni ile hayatına devam etmekte zorlanacağına, iş yerinde veriminin düşmesi sonucunda işini kaybetme tehlikesi ile karşılaşacağına alamettir. Arabayla birine çarptığını ve o kişinin öldüğünü görmek ise, yapılan bir yanlışın sevilen kimseler tarafından telafi edilmesi ile rüya sahibinin olumsuz sonuçlardan etkilenmeyeceğini ve çok az zararla sıkıntısından kurtulacağını işaret eder. Arabayla çarptığı kimsenin yaralandığını görmek ise kişinin suçlanacağını veya iftiraya kurban olacağını bildirir.</p><h2>Rüyada Duvara Çarpmak</h2><p>Koşarken duvara çarptığını gören kişi iş yaşamında başarılarla dolu günlerin ardından bir durgunluk dönemine girer ve özellikle maddi anlamda gelirinin düşmesi sonucu hayal kırıklığı yaşar. Yürürken duvara çarptığını görmek ise kişinin işlerinin bir süre daha aynı şekilde durgun devam edeceğini, bu durgunluktan kurtulmak için kişinin başka bir yöne doğru ilerlemesi gerektiğini ve yeni ilişkiler kurarak, farklı girişimler içinde olmasının doğru olacağını tabir eder. Duvara çarpmak hastalığa yakalanmak ve işleri bir süreliğine ertelemek, inziva hayatı yaşayarak yalnız kalmak istemek şeklinde de yorumlanır.</p><h2>Rüyada Çarpmanın Psikolojik Yorumu</h2><p>Şok yaşamanın sembolüdür. Bu rüyayı gören kimselerin geçmiş yaşamlarında bir trafik kazası, yaralanmalı veya ölümlü bir olay söz konusudur ve rüya sahibi hala olayın etkisini, şokunu üzerinden atamamıştır. Ruhsal bunalımın eşiğinde olan kişilerin sürekli olarak geçmişlerindeki kötü bir olayı hatırlayarak yaşadığının tabiri olan bozuk bir psikolojiyi işaret eder.</p></body></html>
