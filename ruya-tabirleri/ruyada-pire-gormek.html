<!DOCTYPE html><html><head><title>Rüyada Pire Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Pire Görmek</h1><p>Rüyada pire görmek işgüzar kimselere delalet eder. Bu kişiler üzerlerine vazife olan ya da olmayan her şeye karışırlar. Bu tavırları ve yaklaşımları nedeniyle herkese yaka silktirip, insanların kendilerinden bıkmalarına ve sıkılmalarına neden olurlar.</p><p>Rüyada pire görmek, rüya sahibinin arasına mesafe koymayı planladığı kişilere delalet eder. Çünkü bu kişiler, rüya sahibinin iyi niyeti, güler yüzü ve hoş görülü yaklaşımı nedeni ile rüya sahibini istismar ettikleri gibi her gün sayıları da hızla artmaktadır. Bu rüya kişinin aile hayatına da yorulur. Hane içindeki bazı huzursuzluklara ve sorunlara işaret eder.</p><h2>Rüyada Pire Isırması</h2><p>Rüya sahibinin kafasına takacağı ve içine atıp kendine dert edeceği şeyler yaşamasına delalet eder. Kişi, kendisi hakkında asılsız ve gerçek dışı söylemler nedeni ile bir hayli zor zamanlar geçirecektir.</p><h2>Rüyada Pire Öldürmek</h2><p>Rüya sahibinin omuzlarına binmiş gereksiz yükten ve adeta pire, bit gibi kanının emip kendisini sömüren kişilerden kurtulacağına, bu sayede de sıkıntılarından kurtulup, yaşamına bakacağına ve adeta yeniden doğmuş gibi olacağına işaret eder. Rüyada pire öldürdüğünü gören kişinin işleri de açılacaktır.</p><h2>Rüyada Pire Yakalamak</h2><p>Dost sanılan düşmanların gerçek yüzlerinin ortaya çıkmasına ve rüya sahibinin bu kişilerden kurtulmasına tabir edilirken aynı zamanda rüya sahibinin iş hayatında önüne taş koymak için uğraşan ve rüya sahibinin koltuğunda gözü olan kişileri fark edip, kendinden uzaklaştırması şeklinde ifade edilir.</p><h2>Rüyada Üzerinde Pire Görmek</h2><p>Bu rüya tabir yerindeyse koynunda yılan beslemek şeklinde açıklanabilir. Rüya sahibinin ailesine çok yakın olan, sürekli evine ve iş yerine girip çıkan, güler yüzü ile kendini sevimli gösteren art niyetli kimseye işaret eder. Bu rüya, kişi için çevresindekilere karşı daha temkinli olması yönünde bir uyarı niteliğindedir.</p><p>İnsanları her vesileyle kınamayı meslek edilen, zayıf ve miskin kimseye, zayıf düşmanlara ya da Allah'ın ,c.c.- askerlerine; Pire ısırması, düşük yaratılışlı kimselerden gelecek üzüntü ve kedere ya da eline mal geçmesine, Pire bulmak elinize mal geçmesinne, Pire kanı, rezil kimselerden gelecek mala delalet eder.</p><p>Rüyada pire görülmesi İbn-i Sîrîn'in yorumuna göre: Rüyada pire görülmesi zayıf bir düşmana işaret eder. Bir kimsenin rüyasında üzerinde birçok pire toplanarak her yerini ısırdıklarını görmesi; o kimsenin halkın diline düşeceğine ve bundan da büyük ölçüde zarar göreceğine delaletle tabir olunur. Ebu Saîd el-Vâiz'in yorumuna göre: Rüyanızda kendinizi bir pire ısırdığını görmeniz; sizin para kazanacağınıza, rüyanızda bir pire öldürdüğünüzü görmeniz; ahlaksız ve namussuz bir adamın şerrinden kurtulacağınıza yorumlanır.</p><p>Rüyada pire görmek çok taan edici, zayıf ve miskin bir kimseye delalet eder. Pireler, Allah Taala'nın askerleridir. Rüyada pirelerin ısırdığını gören kimseye terbiyesiz kimseler tarafından üzüntü ve tehdit erişir. Bazı tabirciler de, pire ısıran kimseye mal isabet eder demişlerdir. Kan çıkması da böyledir. Pireler, zayıf düşmanlardır. Pirelerin kanı, terbiyesiz ve rezil kimseler tarafından gelecek mala delalet eder.</p><p>İbn-i Şirin'e göre bu rüya, zayıf bir düşmanla tabir olunur. Üzerinde birçok pireler gören, zarara uğrar.Ebu Said'ül Vaaz'a göre pire; hain, alçak, kötü sözlü bir adama işaret eder. Bir pirenin ısırdığını gören, mal kazanır. Yatağında veya elbisesinde birçok pireler görenin, karısı yahutta ailesinden başka biri aşağılık bir adamla münasebette bulunur. Pire öldüren, böyle bir adamın şerrinden kurtulur.</p></body></html>
