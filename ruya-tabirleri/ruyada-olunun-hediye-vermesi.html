<!DOCTYPE html><html><head><title>Rüyada Ölünün Hediye Vermesi - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Ölünün Hediye Vermesi</h1><p>Rüyada ölünün hediye vermesi, rüyanın genel durumu ile ilişkilendirilmeli, alınan hediyenin ne olduğuna göre yorumlanmalıdır. Bir ölü size kitap hediye ederse, ilim yolunda atacağınız önemli adımların habercisidir. Şapka hediye vermesi, itibar ve saygınlığa yorumlanırken, Kuran hediye edildiğini görmek ise ölmüş kimselerin sizden dua beklediğine, hayatınızda bazı yanlışların mevcut olduğuna ve bir an önce kendinize çeki düzen vermeniz gerektiğine tabir edilir. Ölünün bir paket içinde hediye vermesi ve hediyenin ne olduğunun anlaşılmaması ise yakın zamanlar için yapılan planlarda bazı sorunların gündeme geleceğini, belirsizliklerin, kargaşanın ve stresli günler geçirecek olmanın alametidir. Bir ölüden seccade hediye almak namaza başlamaya, hurma hediye edilmesi aile içinde mutluluğa, mavi elbise hediye edildiğini görmek ise erkek evlat sahibi olmaya yorulur.</p><h2>Rüyada Ölünün Hediye Verip Geri Alması</h2><p>Bir işi yarım bırakmak manasına gelir ve rüya sahibinin amacından sapacağını, disiplin içinde çalışırken günlük, sosyal hayatın telaşına ve keyfine dalarak işini ihmal edeceğinin tabiridir. Kişinin verdiği sözleri tutmamasından veya sorumluluklarını yeteri kadar ciddiye almamasından ötürü iş yerinde arkadaş ve amirleri ile iletişim sorunu yaşayacağını, sağlam dostlukların bozulacağını bildirirken, rüya sahibinin yalnız kalacağını ifade eder.</p><h2>Rüyada Ölünün Kıyafet Hediye Vermesi</h2><p>Ölü birinin rüyada beyaz bir kıyafet hediye vermesi aydınlığa kavuşulacak olduğunu, kişinin ettiği duaların karşılığını alacağını, borcu varsa ödeyeceğini, gelirinin artacağını ifade eder. Kırmızı bir kıyafet ise alınacak üzücü haberlere, kişinin kızgınlıkla karşılayacağı gelişmelere ve kırıcı sözlere tabirdir. Yeşil bir kıyafet hediye verilmesi huzur ve esenlik içinde olmaya, uhrevi hayatını güçlendirmeye, hakkını almaya, hukuksal sorunlarına sona ermesine delalettir.</p><h2>Rüyada Ölünün Hediye Vermesinin Psikolojik Yorumu</h2><p>Çok çaresiz kalındığını, herkesten, her şeyden medet umulur hale gelindiğini bildiren rüya, kendini sıkışmış hisseden kişilerin çözüm bulma çabalarına da yorumlanır.</p></body></html>
