<!DOCTYPE html><html><head><title>Rüyada Hesap Sormak - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Hesap Sormak</h1><p>Rüyada hesap sormak, yakın zamanda uğranılan bir haksızlığa işaret ederek, kişinin bu konuda kendisini savunmak için konuyu açıklığa kavuşturacak bir konuşma yapacağını, yaşadığı mağduriyeti gidermek için her yola başvuracağını ifade eder. Aileden kalan bir toprak veya taşınmaz ile ilgili yaşanan hukuksuzluk yüzünden ele geçen malda yahut parada azalma olacağını, kişinin itiraz ederek kendisine düşen mirası alabilmek için mahkemeye başvuracağına alamettir. Rızkına sahip çıkmak ve kazancına göz diken kimseleri hayatından uzaklaştırmak için uğraşan rüya sahibinin ilkeleri doğrultusunda, prensipli bir yaşam sürdüreceğine, bu özellikleriyle evlatlarına da örnek teşkil edeceğine alamettir. Eşitlikçi, adil ve Allak korkusu olan bir kimse olmanın tabiridir.</p><h2>Rüyada Hesap Vermek</h2><p>Hesap verilen kişiyi istemeden de olsa zor duruma sokmak, bu kimseye zahmet vermek veya zamanını çalmak manasına gelir. Faydasız işlerle uğraşan kişilerin sonuçta düşecekleri zor durumdan kurtulabilmek için yakın çevrelerini kullanacaklarına ancak bu durumun itibarlarını zedeleyeceğini bildirir. Öte yandan İslami açıdan Allah korkusu ile hareket edildiğine de dikkat çekerek kişinin nefsine yenik düşmeden, ahiret yaşantısını da hatırında tutacak şekilde yaşamasını salık verir. Yaşanacak bir ümitsizliğin veya çare bulunamayan bir durumun aile içinde çözüleceğine, rüya sahibinin bu olaydan ötürü kendisine özeleştiri yaparak daha sonra aynı duruma düşmemek için çaba sarf edeceğine yorumlanır.</p><h2>Rüyada Hesap Yapmak</h2><p>Ölmüş birinin hesap yaptığını görmek o kişinin hayatta iken yakınlarından hürmet görmediğini, öldükten sonra da dua edeninin olmadığını gösterir. Yaşayan, tanıdık birinin hesap yaptığını görmek ise o kimsenin merhametli, herkese yardım eli uzatan, bol dua alan biri olduğuna işarettir. Eşinin hesap yaptığını görenler yeni bir ev veya mal alarak borca girerler.</p><h2>Rüyada Hesap Sormanın Psikolojik Yorumu</h2><p>Kişinin maddi konularda duygusal yaklaşım içinde olmasından ötürü bir türlü ihtiyaçlarına uygun hareket edemediğini ve kendisini mantıklı hareket etmeye motive etse de çok başarılı olamadığını işaret eder. Aynı zamanda açığa çıkmasından endişe duyulan bir sırrın veya bilginin de ifadesidir.</p></body></html>
