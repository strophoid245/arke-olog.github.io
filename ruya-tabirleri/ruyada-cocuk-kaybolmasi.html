<!DOCTYPE html><html><head><title>Rüyada Çocuk Kaybolması - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Çocuk Kaybolması</h1><p>Rüyada çocuk kaybolması, kişinin ailevi meselelere çok fazla kafa yoracağı, eşinin veya çocuklarının isteklerine cevap bulabilmek için daha fazla çalışması gereken bir dönemin habercisi olduğu gibi, eğitim çağında olan çocukların yaşadığı bazı sorunların ebeveynleri telaşa düşüreceğine ve eşler arasında sık sık fikir ayrılıklarından kaynaklanan tartışmalar yaşanacağını işaret eder. Dikkatsizlik neticesinde yaşanan kazalar sonucunda meydana gelecek bacak veya kol kırılması gibi sağlık problemlerine de yorumlanır. Aynı zamanda hamile kişilerin gebeliklerinde problemler, gebelikte düşük yapmak, erken doğum gibi durumlara da işaret eden rüya, geçici ama kişiyi bir müddet sıkıntıya sokacak olayların peş peşe geleceğini, sabır ve dua ile bu zamanı geçirmek gerektiğini delalet eder. Rüya sahibini psikolojik açıdan zorlayacak günlerin sonrasında yeniden eski normal hayata kavuşulacağına ve bu sıkıntılı günlerin geçeceğine de tabir edilir.</p><h2>Rüyada Çocuğunu Kaybetmek</h2><p>Kalabalık bir ortamda çocuğunu kaybedip bulamayan kişiler günlük hayatlarında da ciddi sorunlar yaşarlar ve aile içinde küskünlükler meydana gelir. İnatçı davranmanın ve dikkatsizliklerin kişiyi zora sokacağına, iş konusunda da yüzünün gülmeyeceğine yorumlanır. Yaşlı kimselerin evlatlarından hayır göremeyecekleri için üzüleceklerini ve hayatlarını yalnız geçireceklerini, gençler için de anne ve babalarını üzecek şekilde yaşadıkları için işlerinin rast gitmeyeceğini alamet eder.</p><h2>Rüyada Çocuk Kaybedip Polise Gitmek</h2><p>Sorunlarının çözümlerini doğru yerde aramayan rüya sahibinin, aldığı kararlar yüzünden geleceğini sürekli tehlikeye sokacağını ve mutsuz olacağını bildirir. Para meselelerinde bir türlü belini doğrultamayan rüya sahibinin konuyu ailesine açarak yardım isteyeceğini, alacağı parayla bir müddet daha rahat yaşayacağını tabir eder.</p><h2>Rüyada Çocuk Kaybolmasının Psikolojik Yorumu</h2><p>Anaç duyguların, aşırı bağlılığın ifadesi olan rüya, kişinin ailesine çok düşkün olduğunu ve her fırsatta onları memnun etmek için çaba harcadığını, sürekli endişeli yaşadığını ve sevdiklerinin başına kötü bir şey gelmesinden korktuğunu gösterir.</p></body></html>
