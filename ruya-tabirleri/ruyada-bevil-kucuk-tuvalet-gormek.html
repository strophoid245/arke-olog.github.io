<!DOCTYPE html><html><head><title>Rüyada Bevil (Küçük Tuvalet) Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Bevil (Küçük Tuvalet) Görmek</h1><p>Rüyada bevil akıtıldığının görülmesi, değişik şekillerde yorumlanmaktadır.İbn-i Şîrîn'in yorumuna göre: Bir kimsenin rüyasında bir tuvalette bevl ettiğini (küçük abdestini bozduğunu) görmesi; o kimsi keder ve üzüntülerinden kurtulacağına yorumlanır.Kirmâninîn yorumuna göre: Bir kimsenin rüyasında kan işediğini görmesi; o kimsenin âzası noksan bir çocuğunun dünyaya geleceğine, rüyasında idrarının bir kısmını boşaltıp bir kısmını bıraktığını gören kimsenin; malının bir kısmının telef olacağına delalet eder.Rüyanızda bevlettiğinizi (işediğinizi) ve halkında sizin idrarınızla yüzlerini sildiklerini görmeniz; sâlih ve dindar bir çocuğunuzun olacağına ve toplumunda o çocukla iftihar edeceğine yorumlanır.Câbiru'l-Mağribî'nin yorumuna göre: Kişinin rüyasında mescide idrar yaptığını görmesi; o kimsenin servet biriktireceğine, elbisesi üzerine idrar yaptığını görmesi; malını aile ferdlerine harcayacağına delaletle yorumlanır.Ebu Saîd el-Vaiz'in yorumuna göre: Bir kimsenin rüyasında bilinmeyen bir yere idrar yaptığını görmesi; o kimsenin bilmediği ve iyi tanımadığı bir hanımla evleneceğine, kişinin rüyasında kendisine ait bir kabın içine idrar yaptığını görmesi; yine kendisine dönecek bir yere malını harcayacağına, kişinin rüyasında bir kuyuya idrar yaptığını görmesi; helâl kazancından harcama yapacağına yorumlanır. Kişinin rüyasında bir ticâret eşyasının üzerine idrar yaptığını görmesi; o eşyadan zarar edeceğine, bir kimsenin rüyasında idrar yaparken bitişiğinde bulunan bir başkasının da idrar yaptığı ve her ikisinin de idrarlarının karıştığını görmesi; bu iki kişiden birisinin diğerine damat olacağına delalet eder. Bir kimsenin rüyasında idrarının sıkıştığını görmesi; eşiyle aralarında tartışma çıkacağına, idrarı sıkıştığı halde yapacak münasip bir yer bulamadığını görmesi; para gömmek istediği halde uygun bir yer bulamadığına işaret eder. Rüyanızda sarı renkte idrar yaptığınızı görmeniz; zayıf bir çocuğunuzun olacağına, bir tuvalete idrar yaptığınızı görmeniz; eğer sıkıntı varsa Allah tarafından sıkıntınızın giderileceğine ve rahatlayacağınıza eğer fakir eseniz zengin olacağınıza, eğer zengin iseniz malınızı harcayacağınıza, eğer fakir iseniz zengin olacağınıza, eğer borçlu iseniz borcunuzu ödeyeceğinize yorumlanır, Rüyasında bir şişeye veya leğene idrar yaptığını gören kimsenin evleneceğine işaret eder. Câfer-i Sâdık'ın yorumuna göre: Rüyada idrar yapıldığının görülmesi; değişik şekillerde yorumlanır. Fakir bir kimsenin rüyada idrar yaptığını görmesi; zengin olacağına, esir kimsenin; hürriyetine kavuşacağına, köle olan kimsenin yine aynı şekilde hürriyetine kavuşacağına, yolcu olan kimsenin; vatanına döneceğine yorumlanır. İmam-ı Nablusî'nin yorumuna göre: Rüyada idrar yapıldığının görülmesi; servetin meşru olmayan bir yere harcanacağına veya rüya sahibinin kendine denk olmayan bir hanımla evleneceğine işaret eder. Bir kimsenin rüyasında idrarını sıkıntısız (sıkıntı prostat hastaları için söz konusudur), kolay bir şekilde yaptığını görmesi; o kimsenin rızkını kolay kazanacağına, idrarını zorlukla yaptığını görmesi; işlerinde acelecilik yaptığına ve münasip olmayan işlere teşebbüs ettiğine işaretle tabir edilir. Kişinin rüyasında safran renginde idrar yaptığını görmesi; hastalıklı bir oğlunun dünyaya geleceğine, şıra renginde idrar yaptığını görmesi; o kimsenin malını israf edeceğine, toprak veya çamur şeklinde idrar yaptığını görmesi; abdestinde veya Kuran okumasında lakayt davrandığına delalet eder. Rüyanızda ayak üzerinde idrarınızı yaptığınızı görmeniz; malınızı bilinçsiz bir şekilde harcayacağınıza, gömleğinize idrar yaptığınızı görmeniz; bir evlâdınızın olacağına, eğer bekâr iseniz evleneceğinize işaret eder. Bir kimsenin rüyasında denize idrar yaptığını görmesi; o kimsenin malından devlete öşür (arazi mahsullerinden verilen zekâtın adı) ve zekât vereceğine, rüyasında duman şeklinde idrar yaptığını görmesi; çocuklarının ve torunlarının ülke genelinde her tarafa yayılacağına yorumlanır. Bir kimsenin rüyasında idrar yapma esnasında erkeklik organından idrar yerine bir kalem çıktığını görmesi; o kimsenin, birçok ilimleri tahsil edip bilgin bir çocuğunun dünyaya geleceğine, eşinin idrar mahallinden sidik yerine bir yılan çıktığını gören kimsenin; kendisine düşman olacak bir çocuğunun dünyaya geleceğine işaretle tabir edilir. Bir kimsenin rüyasında normalden fazla idrar yaptığını yahut idrarının kötü bir şekilde koktuğunu veya insanların gözü önünde onlar bakarken idrar yaptığını görmesi; o kimsenin toplum içinde rezil olmasına sebep teşkil eden bir şey yapacağına, kişinin rüyasında idrarını içtiğini görmesi; kazancında haram olma ihtimalinin olmasına veya belâ ve musibete maruz kalacağına yorumlanır.</p></body></html>
