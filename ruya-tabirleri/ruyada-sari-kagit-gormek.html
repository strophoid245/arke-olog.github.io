<!DOCTYPE html><html><head><title>Rüyada Sarı Kağıt Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Sarı Kağıt Görmek</h1><p>Rüyada sarı kağıt görmek, hoşa gitmeyecek, keyif kaçıracak bir haber almak ve can sıkıntısı yaşamak demektir. Sarı kağıt genellikle işlerin durağanlaşacağı ve beklentilerim gerçekleşmeyeceği bir dönem içinde olduğumuzu, bu süreci olabildiğince sabır içinde geçirmemizin en doğrusu olacağını ifade eder. Resmi konularla alakalı durumlarda kişinin hakkını savunamadığını ve hakkının yenildiğini bildirirken, miras meselelerinde kişinin payına düşeni almak için çok uğraşacağına ve yine de tam olarak kendi hakkını elde edemeyeceğine yorumlanır. Akraba çevrelerinde üçkâğıtçı, yalan dolanla uğraşan, insanların iyi niyetlerini kendi çıkarları için kullanan kimseler olduğunu bildiren rüya, iş kurmak isteyenlerin karşılarına çıkacak yanlış insanlar yüzünden para kaybı yaşayabileceklerini de delalet eder.</p><h2>Rüyada Sarı Kağıt Almak</h2><p>Hastalığa yakalanmaya ve keyifsiz günler geçirmeye yorumlanır. Karamsarlıktan kurtulamamaya, yaşanan olumsuzluklar yüzünden gergin olmaya işarettir. Sarı kağıt almak bile bile ateşle oynamak, yapılan hataların farkında olunsa da devam etmek demektir. İkili ilişkilerde kişinin ısrarlar yürümeyen, sürekli problem yaşanan bir beraberliği devam ettirmekte ısrarcı olacağını, bu ilişkinin sonunda evlenilse dahi ayrılık olacağını tabir eder.</p><h2>Rüyada Sarı Kağıt Yırtmak</h2><p>Kişinin artık kendisine yapılan zulüm ve haksızlıklara boyun eğmeyeceğini ve baş kaldıracağını ifade eden rüya, önemli kararlar alınacağının altını çizer. Kötülük yapmak isteyen kişileri ifşa etmek, bu kimseleri hayatından tamamen çıkarmak, etrafında olan biteni daha net görmek demektir. Yolunda gitmeyen hayatını düzene sokmak isteyen rüya sahibinin bu dönemde her konuda tek başına hareket edeceğini ve doğru ile yanlışı ayırt ederek hayatına devam edeceğini bildirir.</p><h2>Rüyada Sarı Kağıt Görmenin Psikolojik Yorumu</h2><p>Umutsuz bir bekleyişin ifadesi olan rüya, hasta kişilerin yaşamdan ümitlerini kestiklerini veya yaşama sevinçlerini kaybettiklerini ifade eder. Kişinin kendisini ayağa kaldıracak gücü bulamadığını, moralsizleştiğini ve çevresinde olan bitene karşı daha duyarsız bir tavır takındığı da tabir eder.</p></body></html>
