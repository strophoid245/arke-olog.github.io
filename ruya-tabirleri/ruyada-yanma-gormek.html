<!DOCTYPE html><html><head><title>Rüyada Yanma Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Yanma Görmek</h1><p>Rüyada yanma görmek, bir üzüntüye, kişiyi ani bir kedere düşürecek bir olaya işarettir. Yanan bir nesne görülürse gelecek bir haberin üstüne evde telaş içinde kalmaya yorumlanır ve ev halkını da ilgilendiren bir meselede sıkıntı demektir. Rüyanın pek çok farklı yorumu vardır ve özellikle kişi kendisi dışında yanan bir nesne görürse genelde üzüntü demekken, kendisini yanma halinde görmesi ise aksine çok hayırlı yorumlanır. Rüya sahibi vücudunda bir yanma hissediyorsa bu onun manevi açıdan çok yüksek bir mertebeye erişmek üzere olduğunu, hayatında inançlarıyla ilgili bir değişiklik, bir yöneliş başlayacağını, Allah’ın sevdiği bir kulu olacağını ifade eder. Bedenini yanma halinde görmek ise her işi gönülden yapmak, Allah katında sevapların en büyüğüne ulaşmak, her işinde hayır bulmak manasındadır.</p><h2>Rüyada Yanmak</h2><p>Yanma ile benzer şekilde yorumlanır ve kişi yandığını görürse ve bekarsa dini bütün, namazını kılan, her türlü ibadetini düzgün şekilde yapan biri ile izdivaç yapacağına alamet eder. Evli biri yandığını görürse dünya malında artış olur ve aynı zamanda yaptığı her iyiliğin karşılığını hayattayken görür. Hayır duası almak, aile büyüklerinden destek görmek ve manevi zenginlik içinde yaşamak demektir.</p><h2>Rüyada Tüm Vücudunun Yandığını Görmek</h2><p>Yepyeni ve çok hayırlı bir başlangıç yapılacağını ve özellikle Allah yolunda yürümek, önceki hayatında ne kadar günah varsa hepsi için af dilemek demektir. Kişinin Tövbe edip, bunda sonra kendisini tamamen hayır işlerine vereceğini, nefsine hakim olacağı ve şükrederek yaşayacağını, Hacca gideceğini de ifade eder. Aydınlanmış, yenilenmiş, günahlardan uzak, tertemiz bir hayatın başlangıcı anlamına gelir ve yaşanan olumsuzlukların çok büyük bir hayra dönüşeceğinin haberini verir.</p><h2>Rüyada Yanmanın Psikolojik Yorumu</h2><p>Bir vicdan muhasebesi yapıldığına işaret eden rüya, istemeyerek de olsa yapılan bir hatadan, yanlıştan ötürü kişinin kendisini suçladığını ve bu duygunun ağırlığı altında ezildiğini, sürekli bir pişmanlık hali içinde yaşadığını tabir eder.</p></body></html>
