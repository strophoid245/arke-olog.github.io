<!DOCTYPE html><html><head><title>Rüyada Yılana Bastığını Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Yılana Bastığını Görmek</h1><p>Rüyada yılana bastığını görmek, hayırlıdır ve düşmanlarına her ortamda üstün gelecek olmaya, kendi sözünü geçirmeye ve kudretini en görkemli şekilde ortaya koymaya yorumlanır. Yılana basan kişi üst düzey yönetici olur ya da çok yüksek makamlara gelerek pek çok insana hükmeder. Başkanlık, müdürlük, yöneticilik yapmak veya şirket sahibi olmak demek olan rüya, bir yarışın içinden başarıyla sıyrılmanın, politikayla uğraşanların başkanlık elde etmesine veya siyasete atılarak bir partide sözü geçen biri olmalarına da tabir edilir. Geleceği iş konusunda son derece parlak çocuklar yetiştirecek olmanın işareti olan rüya, kişinin korkusuzca yaşayacağını, sözünü kimseden sakınmayacağı gibi, dostunu da, düşmanını da her zaman iyi anlayarak hareket edeceğini, kendisine yapılan haksızlıkların, kötülüklerin karşılığını er ya da geç vereceğini ifade eder.</p><h2>Rüyada Yılana Basıp Yaraladığını Görmek</h2><p>Bastığı yılanı yaraladığını görmek kişiye bir zamanlar kötülüğü dokunmuş birine haddini bildirmeye ve bu insanı yaptığına pişman etmeye, ağır sözler ederek üzüntü vermeye yorumlanır. Kişinin intikam duygusuyla hareket edeceğini ve özellikle kendisine düşmanlık besleyen kimseleri korkutacağını, düşmanlarından tam olarak kurtulamasa da bir dönem boyunca rahat edeceğini ifade eder.</p><h2>Rüyada Yılana Basıp Öldürmek</h2><p>Çok hayırlı rüyalardandır ve rüya sahibinin kesin surette başarılı olacağını, yaptığı işte her türlü nazardan, kem gözden korunacağını, karşısına çıkan kötü insanların emellerine ulaşamayacağını ve düşmanlarından da kurtulacağını bildirir. Kalbini temiz tutmaya, sevap işlemeye özen gösteren, her işini Allah rızası gözeterek yapan rüya sahibinin amelleri gibi hayatının da tertemiz olacağını, kötülük nedir bilmeden yaşayacağını, ömür boyu müreffeh bir hayatı olacağını işaret eder.</p><h2>Rüyada Yılana Basmanın Psikolojik Yorumu</h2><p>Korkuların, endişeli bekleyişlerin veya can güvenliğinin azaldığını düşünmenin ifadesi olduğu gibi, bazı durumlarda gereksiz kuruntu yapıldığını gösterir. Kendisine düşman olan insanların varlığından rahatsızlık duyan rüya sahibinin savunmaya geçtiğini, kendisini korumak adına çeşitli yöntemler geliştirdiğini de ifade eder.</p></body></html>
