<!DOCTYPE html><html><head><title>Rüyada Pelerin Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Pelerin Görmek</h1><p>Rüyada pelerin görmek, gizlenecek işler yapan rüya sahibinin sürekli tetikte yaşadığının ve bu nedenle de ağır stres yaşadığının işaretidir. Özellikle ailesinin sözlerini dinlemeyen ve onların sözünden çıkan gençlerin başlarına iş açacak girişimlerde bulunmalarının neticesinde bir süre sonra yaptıkları gizli saklı işlerin ortaya çıkmasıyla zor durumda kalacaklarına, ailelerinden ve yakınlarından ciddi uyarılar alarak ikaz edileceklerine alamet eder. Pelerin farklı bir yoruma göre, kişinin bir kimseyi himayesi altına alarak, onu düşmanlarından korumak, maddi açıdan ona destek olmak ve kol kanat germek şeklinde de tabir edilir. Pelerin gören kimseler kendilerinden hiç beklenmeyecek hareketler yaparak herkesi şaşırtırlar. Kişinin yaşamının bir sır perdesine benzediğini ve herkesin merakını uyandırdığını da işaret eder.</p><h2>Rüyada Pelerin Dikmek</h2><p>Bir işi ört bas etmek için uğraş vermek, yapılan bir ayıbın gizli kalmasını sağlamaya çalışmak ve eşe dosta rezil olmamak uğruna çaba göstermek anlamına gelir. Bir kabahatin ardından kılıf uydurmak, yakın çevreyi ve arkadaşları kandırmak, yalan söyleyerek doğruymuş gibi herkesi inandırmak istemek demektir. Genellikle tasvip edilmeyen işlere bulaşan rüya sahibinin, bir süre sonra köşeye sıkışacağına, aldığı hiçbir önlemin işe yaramayacağını ve giderek daha da çaresiz bir duruma düşeceğini bildirir.</p><h2>Rüyada Pelerin Giymek</h2><p>Kıvrak manevralar yaparak düşmanları alt etmek ve kendisine karşı kurulan tuzakları fark etmek anlamlarına gelen rüya, kişinin çok akıllıca davrandığını, başkalarının gözünü boyayacak kadar iş bilen bir haline geldiğini de alamet eder. Yoktan var etmek ve sıfırdan bir işe başlayıp sonrasında da büyük başarılar elde etmek demek olduğu gibi, insanların hayranlığını kazanacak işler yaparak şöhretli bir isme sahip olmak şeklinde de tabir edilir.</p><h2>Rüyada Pelerin Görmenin Psikolojik Yorumu</h2><p>Metafiziğe duyulan ilgiye, kişinin ruhani olaylara karşı yoğun bir merak duyduğuna işaret olduğu gibi bu rüya aynı zamanda kişinin hayatına dair bilgileri kimse ile paylaşmadığına, içe dönük ve ketum bir tavır içinde yaşadığına da işaret eder.</p><p>Kadın için sevinç ve mutluluğa, erkek için şeref ve itibara delalet eder.</p></body></html>
