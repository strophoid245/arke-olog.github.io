<!DOCTYPE html><html><head><title>Rüyada Bozuk Para Atmak - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Bozuk Para Atmak</h1><p>Rüyada bozuk para atmak, sıkıntılarınızdan kurtulacağınıza alamettir. Dertlerin, kişiye ağırlık veren her türlü sorunun kısa sürede ortadan kalkacağını, hayatın normal seyrine geri döneceğini bildirir. Kendisine iftira atılan veya suçsuz yere günahı alınan, suçlamalarla karşılaşan kimselerin doğruyu ortaya çıkaracaklarına ve kendilerini aklayacaklarına yorulur. Daha önce elde edilen bir haksız kazançtan dolayı pişmanlık duyulacağını ve bundan sonra harama bulaşmadan yaşanacağını, düzgün davranarak herkesin iltifatını kazanan rüya sahibinin inancını kuvvetlendireceğini bildirir. Bozuk para atan kişi günahlarından kurtulur ve tövbe eder. Yolunda gitmeyen, kavgalar ve tartışmalarla sürdürülen bir ilişkinin biteceğine yahut kökten çözüm bulunarak aynı sorunları yaşamaktan kurtulmaya da alamet eden rüya, her türlü rahatlamanın ifadesidir.</p><h2>Rüyada Bozuk Para Biriktirmek</h2><p>Hayra vesile olacak insanlarla tanışmak ve bir işe bağlanan umutların karşılık bulması, beklentilerin gerçekleşmesi demektir. Girilen bir işte kişiyi de şaşırtan yükselmeler yaşanacağını, maaşın artmasıyla beraber alım gücünün de yükseleceğini ve eskiye göre refah düzeyini daha da artırmayı tabir eder. Umulmadık birinden iyilik görmek ve bu kimse vesilesiyle işe girmek veya bir borçtan kurtulmak demek olduğu gibi, başarılı işlere, birden fazla meşguliyete ve sosyal ortamlarda sıklıkla bulunmaya delalettir.</p><h2>Rüyada Birine Bozuk Para Vermek</h2><p>Başındaki belayı savuşturmak için bir tanıdıktan yardım isteyecek olan rüya sahibinin gururu bırakıp ihtiyaçlarını gün yüzüne çıkaracağını ve mevcut halini daha doğru düzgün bir yola sokmak için kendine teklif edilen her şeyi kabul edeceğini bildirir. Kişiye elini uzatan, gönülden yardım etmek isteyen eski bir dosttan haber geleceğine de tabir edilir.</p><h2>Rüyada Bozuk Para Atmanın Psikolojik Yorumu</h2><p>Sinirleri bozuk olan, ruh hallerinde dengesizlik yaşayan ve tahammülleri azaldığı için sürekli gerginlik yaşayan kişileri temsil eder. Rüya sahibinin en küçük olayda dahi kendine hakim olmakta güçlük çektiğini bildirir ve huzursuzluk içinde olunduğuna delalettir.</p></body></html>
