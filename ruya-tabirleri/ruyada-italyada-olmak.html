<!DOCTYPE html><html><head><title>Rüyada İtalya’Da Olmak - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada İtalya’Da Olmak</h1><p>Rüyada İtalya’da olmak, iyi haberler almak, güzel günler geçirmek, neşeli toplantılara katılmak manasındadır. İş yaşantısının hareketli geçeceğini ve kişinin sürekli seyahat edeceğini, ailesini özlese de hayatından memnun olacağını alamet eder. İtalya’da olduğunu gören kişi gerçekte de yurt dışına çıkar, uzun bir tatil programı yapar. Yeni insanlar tanımak, eskiden, geçmişteki olumsuzluklardan kurtulmak demek olduğu gibi, macera dolu günlerin yakın olduğuna tabir edilir. Evi ayırmak veya kendi yaşamını karşılayacak bir işe girip, mali durumunu düzelttikten sonra aileden bağımsız yaşamaya başlamak anlamındadır. Maddi açıdan kişiyi memnun edecek gelişmelerin yaşanacağı, yakın zamanda alınacak bazı gayrimenkullerin, ev veya arabanın da haberini verir.</p><h2>Rüyada İtalya’ya Gitmek</h2><p>Uçakla İtalya’ya gittiğini görmek rüya sahibinin hayatında meydana gelecek önemli bir olayın, sevindirici bir gelişmenin ifadesidir. Kişinin mutluluğunu yakın çevresiyle paylaşacağına ve tanıdıklarına haber göndereceğine alamettir. Trenle İtalya’ya gitmek bir işin dolambaçlı yollardan halledileceğini veya kişinin çok umutlu olduğu bir başvuru sonucunun gecikeceğini bildirir. Gemiyle İtalya’ya gittiğini görmek ise iş değişikliği yapmak yahut ticarete yönelik bir iş yeri açmak, başına geçmek anlamındadır.</p><h2>Rüyada İtalya’da Yaşamak</h2><p>İtalya’da yaşamak, ev ve çevre değişikliği demektir. Yeni bir işe girmek suretiyle taşınacak olan rüya sahibinin bu değişiklikten memnun olacağını, bundan önceki hayatına dair hiçbir şeyi özlemeyeceğini işaret eder. Bekar kişiler için yabancı bir eş anlamına gelen rüya, bağımsızlığına düşkün, özgür hareket etmeyi seven, modern düşünceli biriyle evlilik yapmak şeklinde de yorumlanır.</p><h2>Rüyada İtalya’da Olmanın Psikolojik Yorumu</h2><p>Yabancı dile meraklı olan ya da halihazırda dil öğrenen, yabancı ülkelere, kültürlere yönelik araştırmalar yapan kişilerin ruh hallerini ifade eder. Neşeli, güler yüzlü insanların tabiri olan rüya, kişinin dışa dönük yaşamaktan hoşlandığını ve sürekli yeni insanlar tanıyıp, yeni arkadaşlıklar edindiğini ifade eder.</p></body></html>
