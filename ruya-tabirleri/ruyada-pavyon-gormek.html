<!DOCTYPE html><html><head><title>Rüyada Pavyon Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Pavyon Görmek</h1><p>Rüyada pavyon görmek, kişi için pek çok hayırsız işin ortaya çıkacağına, gelişmelerin rüya sahibini hiç memnun etmeyeceğine ve ilerleyen günlerde başının epey sıkışacağına alamettir. Hayra yorulmayan rüya, aynı zamanda illegal işlerle uğraşıldığına dair bilgi de verir. Kişinin kendisinin veya aileden birinci dereceden yakınlarının kumar borcu söz konusu olabilir veya kişi elindeki tüm parayı yanlış yollarla harcadığı için zor durumda kalır. Evli kimselerin ailelerine gereken önemi vermedikleri gibi, bir de şiddete eğilimli davranmaları neticesinde eşlerinin ailesi tarafından ikaz edileceklerine, davranışlarını düzeltip, sorumluluk almazlarsa evliliklerinin biteceğini de bildirir. Pavyon gören kimseler İslami açıdan hiçbir dini kurala uymayan insanlardır ve günah dolu bir hayatları vardır. İnayet bulabilmeleri için bir an önce içinde bulundukları her türlü kötü ortamdan uzaklaşmaları ve Allah’a yalvarıp, sığınarak af dilemeleri gereklidir.</p><h2>Rüyada Pavyonda Eğlenmek</h2><p>Kötü arkadaş çevresi yüzünden kişinin istemediği durumlara maruz kalmasına, yalanlar söyleyerek kendisine güvenen kimseleri büyük hayal kırıklığına uğratacağını, emeğini ziyan edeceğini ve ailesinin rızkını başkalarına yedireceğini bildirir. Günah işlemek ve hırsızlık yapmak anlamına da gelen rüya, eldeki malların har vurup harman savrulması yüzünden bir bir eksileceğini, kişinin ilerleyen günlerde ciddi mali sıkıntılar yaşayacağını alamet eder.</p><h2>Rüyada Pavyon Sahibi Olmak</h2><p>Çok para kazanan kişilerin hayat standartlarının yükselmesini kötüye kullanacaklarını, yoksul insanları aşağılayacaklarını ve zamanla çevrelerinde sağduyu sahibi, iyi niyetli kimse kalmayacağını, yalnızca çıkarları için kendisiyle görüşen insanlarla beraber olmak yüzünden üzüntü duyulacağını bildirir. Rüya sahibinin çok fazla hata yapacağını, geri dönmek istediğinde ise geç kaldığını anlayarak pişmanlık duyacağını tabir eder.</p><h2>Rüyada Pavyon Görmenin Psikolojik Yorumu</h2><p>Hayatı ciddiye almayan insanların gördüğü rüyalardan biridir. Kişi hayati konularda sorumluluk almadığı gibi, kendisine verilen görevlerden de kaçma eğilimindedir. Sadece o günü yaşamak ve anın tadını çıkarmak isteyen, geleceklerini asla düşünmeyen insanları temsil eder.</p><p>Rüyada pavyona gitmek, rahat ve huzurunun bozulacağına, malının elinden çıkacağna, keder ve endişe içine düşeceğine işarettir.</p><p>Bir kimsenin rüyasında bir pavyona giderek eğlendiğini görmesi; o kimsenin aile ferdleri arasında meydana gelen küçük bir anlaşmazlık nedeniyle evden birisinin ayrılacağına ve akrabalar arasında birtakım sıkıntıların meydana geleceğine işaret eder.</p></body></html>
