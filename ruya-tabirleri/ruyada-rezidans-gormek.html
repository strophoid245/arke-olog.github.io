<!DOCTYPE html><html><head><title>Rüyada Rezidans Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Rezidans Görmek</h1><p>Rüyada rezidans görmek, yüksek emellere sahip olan kişilerin iyi bir fırsat ele geçirerek hayatlarına bambaşka bir yön çizeceklerine ve isteklerine ulaşmak konusunda herhangi bir sorun yaşamayacaklarına yorumlanır. Mevcut işlerin, ticaret hayatının dolu dizgin başarılarla devam edeceğine ve mal sahibi olmanın yanında hatırı sayılır bir serveti olmaya da tabir edilen rüya maddi konuda her türlü imkanı elde etmek ve rahat yaşamak manasındadır. Yapılan işte herkesin tanıdığı, saygı duyduğu, itibarı olan biri haline gelmenin yanında uzmanlaşmak, fikirlerini en yüksek mercilerde dile getirmek, devletin üst kademelerinde bulunan önemli kimselerle arkadaşlık etmek ve güzel bir çevreye dahil olmak şeklinde tabir edilir. Kişinin yaşamında güneş gibi doğacak gelişmelerin yaşanacağı yakın günlerde aynı zamanda mutlu haberlerle motivasyonu yükselecek olan rüya sahibinin her türlü atılımda başarılı olacağına delalettir.</p><h2>Rüyada Rezidansta Oturmak</h2><p>İyi bir hayat yaşamak, geleceğe dair herhangi bir kaygı duymamak ve alınan kararlardan emin olmak demektir. Rezidansta oturduğunu gören kişinin çocukları çok iyi mesleklere sahip olurlar ve hayatlarını garanti altına alır, yokluk çekmezler. Bitmeyen bir rızık, kısmetlerde açılma ve şansın yükselmesi manasına geldiği gibi, aileden kalacak yüklü miras sayesinde çocuklarını da rahat ettirmek, para konusundaki problemleri kısa sürede çözmek demektir.</p><h2>Rüyada Rezidans Almak</h2><p>Yatırım anlamındadır ve özellikle kişinin bugüne değin biriktirdiği paraları artırmak için eline geçecek fırsatı işaret eder. Varlıklı bir aileye gelin gitmek, zengin bir eşe sahip olmak, en yüksek standartlarda bir yaşam sürdürmek demek olduğu gibi, uzun bir ömre, torunlarını görecek kadar yaşamaya da tabir edilir.</p><h2>Rüyada Rezidans Görmenin Psikolojik Yorumu</h2><p>Yükseklik fobisinin de işareti olan rüya, kişinin bilinçaltında yatan korkuların giderek çoğaldığını ve normal hayatını etkilemeye başladığını, takıntılı bir yaşam sürdürdüğünü ifade eder. Kendini diğer insanlardan üstün görmek veya ulaşılması zor hedefler koyarak kendini zorlamak anlamına da gelir.</p></body></html>
