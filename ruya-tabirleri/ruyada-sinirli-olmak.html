<!DOCTYPE html><html><head><title>Rüyada Sinirli Olmak - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Sinirli Olmak</h1><p>Rüyada sinirli olmak, hesapta olmayan aksilikler yüzünden güzel işleyen bir işin bozulması veya çok iyi anlaşılan yakın bir arkadaşla araya nifak sokan insanlar yüzünden kişinin sıkıntıya düşmesi manasına gelir. Sinirli olmak gerçek hayatta da kişinin sinirlenmesine yol açacak olayların vuku bulacağına alamet olduğu gibi, ailesine bakmakla yükümlü olan kişilerin, aile içinden kendisini dinlemeyen yakınları yüzünden zor zamanlar geçireceğini de ifade eder. Rüya sahibinin her söylediğinin tersini yapan bir evlada, kardeşe veya çalışana yorumlanan rüya, kişinin sabrının deneneceği olayların bugünlerde sıklıkla yaşanacağını, sürekli kendisine hakim olmaya çalışan kişinin bir anlığına da olsa nefsine hakim olamayıp herkesin kalbini kıracak kadar büyük bir öfke patlaması yaşayacağına da tabir edilir.</p><h2>Rüyada Eşine Sinirli Olmak</h2><p>Eşine karşı sinirli davranışlar içinde olduğunu görmek evlilikte yaşanacak bazı ağız dalaşlarına veya hakimiyet kurma kavgasına alamettir. Eşler arasında üstünlük taslanması, bir eşin diğerine karşı daha baskın olmak istemesi anlamına gelen rüya, kişilerin bir süre boyunca ortak bir zeminde buluşmakta zorluk çekeceklerini ve bu nedenle ailedeki gerginliğin kişileri rahatsız edecek kadar uzun süreceğini bildirir.</p><h2>Rüyada Sinirli Olmak Ve Kavga Etmek</h2><p>Yaşadığı olumsuzlukların, aşırı çalışmanın, aldığı çok sayıda sorumluluğun kişi üstünde giderek baskı unsuru haline geldiğini ve rüya sahibinin kendisini nefes alamıyormuş gibi hissetmesi yüzünden, çevresiyle iletişimde sağlıksız bir düzeye geldiğinin işaretidir. Sinirli olup kavga edilen kişi tanıdık ise, gerçek hayatta o insanla araya mesafe gireceğine, tanımadığı biriyle bu şekilde kavga ettiğini görmek ise kişiyi üzecek bir harekette bulunacak yakın akrabaya yorumlanır.</p><h2>Rüyada Sinirli Olmanın Psikolojik Yorumu</h2><p>Tahammülsüzlük içinde olmak, insanları ve olayları tolere etmekte zorlanmak, her konuda bencil olmak ve sürekli kendisinin doğru olduğunu düşünmek anlamına gelir. Baskın bir kişiliğin ve esnemeyen bir karakterin de ifadesi olan rüya, insan ilişkilerindeki başarısızlığın da tabiridir.</p></body></html>
