<!DOCTYPE html><html><head><title>Rüyada Karadut Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Karadut Görmek</h1><p>Rüyada karadut görmek, rüya sahibinin sahip oldukları nedeni ile insanlar arasında çekilmediğine, arkasından kötü söylendiğine, iftira atıldığına ve adının karalanmaya çalışıldığına tabir edilir. Rüya sahibi aile içindeki huzur, varlık, sahip olduğu güzel ahlak ve nur yüzü sayesinde daima kem gözlerin hapsindedir ve sürekli nazara gelmektedir diye tabir edilir. Diğer bir yandan da karadut, rızık, nimet, kazanç ve mutluluk anlamına gelir. Hiç kesilmeyecek gelir olarak tabir edilir.</p><p>Rüyada kara dut, çok yakın bir kimseden alınacak büyük bir darbenin sonucunda kişinin allak bullak hale geleceğini ve güveninin sarsılması ile herkese şüphe ile bakmaya başlayacağını işaret eder. Kara dut gören kimselerin akrabaları içinde kendisini çekemeyen kişilerin söylediği sözler ve yaptıkları dedikodular nedeni ile epey sıkıntılı zamanlar geçirileceğine de alamettir. Hasta kimseler için iyileşmenin söz konusu olmayacağını ve kısa süre sonra vefat durumunun gerçekleşeceğini de bildirir. Ağız tadı kaçan rüya sahibinin kara düşüncelere dalacağını, giderek psikolojisinin bozulup her şeyden elini eteğini çekeceğine de tabir edilir. Bu rüya bazen gurbete çıkmaya ve sevdiklerinden zorunlu olarak uzak kalmaya da yorumlanır.</p><h2>Rüyada Karadut Yemek</h2><p>Rüyasında karadut yediğini gören kişinin işi gücü her zaman rast gidecek hiçbir zaman sefalete düşmeyecek demektir. Rüya sahibi anne babasının daima hayır dualarını alacak kadar güzel işler yapıyor, bu sayede çok para kazanıyor ama ahlakını hiç bozmuyordur diye yorumlanır.</p><h2>Rüyada Karadut Toplamak</h2><p>Rüyada karadut topladığını gören kişi, gelecekteki hem iyi hem de kötü günlerini düşünerek yastık altında para biriktiriyordur. Rüya sahibi kazandığının üçünü harcıyorsa birini mutlaka köşeye atıyordur, bazen de mutfak masrafından ya da lüksünden kısarak para biriktirmeyi ihmal etmiyordur.</p><h2>Rüyada Karadut Ağacı Görmek</h2><p>Rüyada karadut ağacı görmek hem malı çok olan hem de etrafındaki insan sayısı çok olan bir kimsenin varlığı ile tabir edilir. Kişi, hatırı sayılır oranda dünya malına sahip olması nedeni ile çevresinde hem gerçek dostlar hem de menfaatçi kimseler vardır.</p><h2>Rüyada Dut Görmek</h2><p>Rüyada dut görmek, işlerin açılmasına, kısmetin ve şansın çoğalmasına işaret eder. Rüya sahibinin şansının çok açık olduğu ve her işinden önemli oranda gelir elde edeceği bir dönem geliyordur.</p><h2>Rüyada Dut Kurusu Görmek</h2><p>Rüyada dut kurusu görmekle, dut görmek aynı şekilde tabir edilir, her iki rüya da fayda sağlamaya ve işlerin yolunda gitmesine işaret eder.</p><h2>Rüyada Kara Dut Reçeli Görmek</h2><p>Hastalıklardan şifa bulmaya ve çekilen eziyetlerden kurtulmaya işarettir. Esaret altında kalan kişilerin de özgürlüklerine kavuşmaları şeklinde yorumlanır. Kara dut reçeli rüya tabiri, uzun süredir kötü günler geçiren rüya sahibinin yakın gelecekte tüm bu sıkıntılardan uzak bir şekilde hayatına devam edeceğini, sabırla beklenen iyi günlerin nihayet geldiğini müjdeleyen rüya, her koşulda iyi haberler alan kişinin huzuruna yeniden kavuşacağını ve sevdikleri ile gönül rahatlığı içinde mutlu bir hayat sürdüreceğine alamet eder.</p><h2>Rüyada Kara Dut Ağacı Görmek</h2><p>Kişinin zamanında yaptığı hataların bugünlerde yeniden karşısına çıkacağına ancak, bu durumlardan kolayca kurtulamayacağına alamettir. Can sıkıcı pek çok konuşma yapmak zorunda kalınacağı gibi kalp kırıcı durumların yaşanacağını da bildiren rüya, kişinin yaptıklarından dolayı gerekli kişilerden özür dilemediği ve gönüllerini almadığı sürece asla bu sorunlardan kurtulamayacağını da ifade eder.</p><h2>Rüyada Karadut Görmenin Psikolojik Yorumu</h2><p>Geçmişte yaşadığı acıları bir türlü unutamayan ve hala gözyaşı döken kişilerin normal yaşamlarına bir türlü dönemiyor olmalarına ve psikolojik yardım almaları gerektiğine işarettir. Kendisini yalnız ve güçsüz hisseden kişilerin var olan durumu değiştirmek için yeterli cesareti bulamıyor olmalarının da sembolü olarak görülebilir.</p><p>Kişinin mutlu olamayacağı bir maceraya gireceğine işaret eder. Aşkta hayal kırıklığı olarak da yorumlanır.</p></body></html>
