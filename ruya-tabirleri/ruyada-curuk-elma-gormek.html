<!DOCTYPE html><html><head><title>Rüyada Çürük Elma Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Çürük Elma Görmek</h1><p>Rüyada çürük elma görmek, aile içindeki sorunlara işaret eder ve kişinin eşi tarafından veya birliktelik yaşadığı kişi tarafından aldatıldığına ya da sadakatsizliğe uğradığına işarettir. Bazen de yersiz şüpheler içinde bulunduğunu düşünen rüya sahibinin yaşadığı bir gelişme sonrasında düşüncelerinin doğru olduğuna dair veriler elde etmesi şeklinde de tabir edilir. İş yerinde de kişinin sözünü dinlemeyen ve kendi başına buyruk hareketlerde bulunan kimselerin varlığına, işteki aksamalara ve kişinin arkasından iş çeviren, düşmanlarla işbirliği yaparak rüya sahibini zor durumda bırakan kimselere delalet eder. Çürük elma gören kimseler büyük aksilikler yaşayarak hayatlarında kendilerine engel olan veya sorun çıkaran kişileri daha da net şekilde görürler.</p><h2>Rüyada Çürük Elma Yemek</h2><p>Helal olmayan yollara meyleden kişinin başının yasalarla ve kanun koyucularla derde gireceğini, evindeki huzurun kaçması sonucu aile birliğini de bir arada tutmakta güçlük çekeceğini, yalan söyleyerek işleri bir süre daha idare etmeye çalıştığını ancak var olan sorunların her geçen gün daha da artacağını işaret eder. Çürük elma yemek bazı durumlarda kişinin hak yediğine veya başkalarına karşı haksızlık yaptığına, kendi ihtiyacının dışında da başka kişilerin mallarına göz dikerek açgözlü davrandığına yorumlanır. Kavga dolu bir aileye sahip olmaya, iş yerinde büyük huzursuzluklara neden olacak ödeme güçlüğü yaşanacağına tabir edilir.</p><h2>Rüyada Çürük Elma Satın Almak</h2><p>Büyük bir yanılgı yaşamak anlamına gelen rüya özellikle bir alım satım işinde yaşanacak bir aldanmaya veya aldatılmaya da alamet sayılır. Özellikle evlilik konusunda acele şekilde hareket etmenin kişinin aleyhine olacağına ve evleneceği kişi ile mutluluğunun çok kısa süreceğine tabir edilir. Üzerinde haciz bulunan bir ev almak veya hileli bir satışa karışmak anlamlarına da gelen rüya büyük bir sıkıntının kapıda olduğunun habercisidir.</p><h2>Rüyada Çürük Elma Görmenin Psikolojik Yorumu</h2><p>Özellikle dini duyguları güçlü olan ve her yaptığını inancı gereği sorgulama ihtiyacı hisseden kişilerin sorumluluk duygularını işaret eder. Gelişmiş bir maneviyatın kişiye hakim olduğuna ve yaşamına yansıdığına da tabir edilir.</p></body></html>
