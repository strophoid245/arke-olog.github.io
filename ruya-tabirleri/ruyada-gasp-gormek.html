<!DOCTYPE html><html><head><title>Rüyada Gasp Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Gasp Görmek</h1><p>Rüyada gasp görmek, rüya sahibinin yapacağı bir haksızlığı ya da kasti hareketi gösterir. Rüyanın genel durumu göz önünde bulundurulmalı ve yorumlar ona uygun şekilde yapılmalıdır. Gasp görmek, genel manada uğranılacak bir haksızlık kadar, kişinin yaptığı bir haksızlığa veya büyük yanlışa da alamet olduğundan diğer rüya elementleri ile birlikte yorumlanması doğru olacaktır.</p><h2>Rüyada Birinin Malını Gasp Etmek</h2><p>Kötücül düşüncelerin kişiye hakim olduğu bir dönemin içinde bulunulduğuna dikkat çeken rüya, yasa dışı durumlar içine girmeye ve kişinin yasalarla başını derde sokacak eylemlerde bulunmasına delalettir. Onaylanmayan, kanunlar nazarında suç unsurları barındıran işlerle uğraşmanın, rızkını kolay yollardan kazanmak için harama el uzatmanın ve başkalarının sırtından haksız kazanç elde etmenin işareti olarak görülür. Tanıdığı birini gasp ettiğini görmek ise, o kimseye gerçek hayatta yapılacak bir fenalığa ve alınacak bedduaya, aile tarafından dışlanmaya alamet eder.</p><h2>Rüyada Gasp Edildiğini Görmek</h2><p>Kimler tarafından gasp edildiği hatırlanmıyorsa, kişinin düşmanları tarafından hiç ummadığı bir anda bozguna uğratılacağına alamet eder. Tanıdığı kişiler tarafından gasp edilmek ise, gerçek hayatta da o insanlar tarafından görülecek bir fenalığın, bu kimseler tarafından çıkarılan büyük dedikoduların işaretidir.</p><h2>Rüyada Gasp Edilen Birine Yardım Etmek</h2><p>Hayatını başka insanların özgürlüğüne adamak isteyen rüya sahibinin mesleki olarak avukatlık, polislik veya hakimlik gibi alanları seçeceğine ve bu yönde eğitim almak için uğraşacağına, yaşamı boyunca haksızlıklarla mücadele etmek için varını yoğunu ortaya koyacağına delalettir. Evrensel değerlere sahip bir karakteri olan rüya sahibinin ününün yurt dışına çıkacağına ve pek çok başarı elde ederek ismini daha da yukarılara taşıyıp, zirveye çıkacağına yorumlanır.</p><h2>Rüyada Gasp Görmenin Psikolojik Yorumu</h2><p>Gündelik hayatında yaşadığı kötü bir olayın etkisinden kurtulamayan kişilerin yaşadığı korkuyu temsil eder. Özellikle karanlık bir ortamda başlarına gelen kötü olay sonrasında kişide oluşan travmatik durumu gözler önüne seren bir rüyadır.</p><p>Rüyada başka birisinin malını gasbetmek — evlenmeyi arzu eden kimse için — yapılacak nikâhın bozulacağına veya haram malın ya da temeli faizden olan bir malın eline geçmesine delâlet eder. Halbuki faiz haksızlıktır. Nitekim Cenab-ı Hak: «Aranızda (birbirinizin) mallarınızı haksız sebeplerle yemeyin.» (Sûre-i Bakara, âyet 188.) diye buyurmuştur. Gasbetmek ise haksızlıktır.</p></body></html>
