<!DOCTYPE html><html><head><title>Rüyada Kaynak Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Kaynak Görmek</h1><p>Rüyada kaynak görmek, gönül alacak hareketlerde bulunacak olan rüya sahibinin kalbini kırdığı birinden özür dilemek için adım atacağına, sevdiği birine hediye alacağına ve jest yapacağına alamettir. İş konusunda yaşanan pürüzlerin kısa süre içinde geçeceğine, kişinin eski yaşantısına dönerek yeniden mutlu günlerin keyfini sürmeye başlayacağına alamettir.</p><h2>Rüyada Kaynak Su Görmek</h2><p>Bitmeyen bir gelire sahip olacak bir meslek edinileceğine, kişinin rızkını kazanmak için hiçbir zaman zorlanmayacağına, parasal olarak da dara düşmeden, her zaman başkalarına borç verecek kadar ferah bir hayata sahip olacağına alamettir. Genel olarak maddi anlamda zengin bir hayatı simgeleyen rüya, kişinin manevi anlamda da derin biri olduğuna, İslami olarak inancına sahip çıkan ve çaresiz, zayıf kimselere her zaman yardım eli uzatacağına alamet eder. Kaynak su görmek bol sevap işlemek olarak da anlamlandırılır.</p><h2>Rüyada Kaynak Yapmak</h2><p>Bir demire kaynak yaptığını görmek sinirsel açıdan veya psikolojik olarak bir savaşa girileceğinin işaretidir. Kişinin düşmanlarının zekice planlar yaptığına ve kişinin yalnızca akıl yolu ile onların üstesinden geleceğine tabir edilir.</p><h2>Rüyada Kaynak Saç Görmek</h2><p>Aşırı dedikodu yapan kişinin başını derde sokacağına ve özellikle yakın arkadaşları ile arasının açılacağına, iş yerinde sevilmeyen ve kimsenin konuşmak istemediği biri haline geleceğine alamettir. Kaynak saç gören kimselerin hareketlerini gözden geçirerek daha dikkatli davranmalarına ve sözlerini de seçerek kullanmalarını hatırlatan ikaz şeklinde bir rüyadır.</p><h2>Rüyada Kaynak Görmenin Psikolojik Yorumu</h2><p>Başına gelen her olumsuz olayın veya durumun sebebini geçmişte yaşadığı kötü olaylara bağlayan kişilerin her zaman bahanelerin arkasına saklanarak hareket ettiklerine ve işler zorlaştığı zamanlarda kendilerini geri çekerek kaçtıklarına yorumlanır. Psikolojik olarak kendisini her zaman mağdur olarak gören, hiçbir kabahati olmadığına inanan ve yaptığı yanlışların dahi farkına varmayan, hayal dünyasında yaşayan, bir türlü yetişkin olamayan kişilerin ruh hallerini yansıtır.</p><p>Bakınız; Menba, Kaynakçı,Pınar.</p><p>Rüyada görülen su kaynağı, nimet, hayır, bereket arzu ve maksada kavuşmaktır. Durumu belli olan bir kimse rüyada evinin içerisinde bir takım gözelerin kaynadığını görse, o kimseye bir musibet isabet eder ve ev halkı onun için üzülüp ağlarlar. Bir kimse rüyada bir kaynaktan abdest aldığını görse, su ister berrak, ister bulanık ister sıcak isterse soğuk olsun, kendisiyle namaz kılmak abdest almak caiz olacak bir halde temiz olduğu takdirde o kimsenin rüyası hayırdır.Rüyada evinin içinde veya ona zarar vermiyecek bir yerde su kaynadığını ve evden dışarı çıktığını gören kimse, maişet, hayır ve menfaata işarettir. Yatak odasında kaynadığını görse, kadınlar tarafından ortaya çıkacak bir üzüntüye işaret eder. Eğer suyu kendi duvarında kaynadığını görse, o kimseye erkek kardeşi veya damadı ya da dostu gibi o ev içinde bulunan bir kimse tarafından isabet edecek üzüntü ve kedere işaret eder. Eğer kaynayan su, evden dışanya çıksa ve hepsi akacak olsa ev balkının hepsi üzüntü ve kederden kısa bir zamanda kurtulurlar. Eğer kaynayan su dışarı çıkmazsa üzüntü ve keder devam eder. Eğer gördüğü kaynağın suyu berrak ise, sıhhatli olmakla beraber üzüntüdür.Rüyada görülen kaynaklardan tabirce güzel olmayanı ancak onun suyunun bulanık olması ve akmamasıdır.Eğer rüyada bir mahalle veya ev içinde su kaynağı meydana çıktığını görse, kaynaktaki su ister taşsın ister taşmasın, o yerde üzülecek, ağlanılacak bir şeyin meydana gelmesine işaret eder. Kaynak suyundan içerse yine üzüntü ve kedere işaret eder. Kaynağın suyu bulanık otursa, ondan üzüntü ve keder daha fazla olur. Bazı tabirciler, rüyada kendi evinde veya su bulunan bir yerde su kaynağını gören kimse, bir hizmetçi alır, dediler. Kaynak ve derelerden akan sular berrak olduğu takdirde bütün halk özellikle hasta olur ve fakirler hakkında hayra delildir. Sudan daha leziz bir şey olmadığından bu rüya zenginliğe ve iyileşmeye işaret eder. Eğer derelerin sularını kurumuş görse, bütün halk hakkında yukarıda geçen tabirin aksine işaret eder.Rüyada bir kaynak suyundan abdest alan kimse, üzüntülü ve kederli ise üzüntüden kurtulur. Korku halinde ise, emin olur. Hasta ise iyileşir. Borçlu ise, borcunu öder. Günahkar ise, Allah (C.C.) onun günahlarını affeder.Rüyada berrak bir göze gören kimse, tahsildar olur. O gözenin evler arasında aktığını görse, rızka ve o kimseye gönderilecek hayırlı bir şeye işaret eder.</p><p>Rüyanızda bir kaynaktan su içtiğinizi görmeniz; sizin sağlığınızın düzenli bir şekilde devam ettiğine, işlerinizin yolunda olduğuna ve kazancınızın her zaman artacağına yorumlanır.</p><p>Bkz. Pınar.</p></body></html>
