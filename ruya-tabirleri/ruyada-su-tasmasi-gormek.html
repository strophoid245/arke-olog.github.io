<!DOCTYPE html><html><head><title>Rüyada Su Taşması Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Su Taşması Görmek</h1><p>Rüyada su taşması görmek, sabrın taşması anlamına gelir. Kişinin bugüne kadar içine attıklarından artık kurtulmak isteyeceğine ve gösterdiği hoşgörü ve saygının karşılığını alamadığını düşündüğü için hırçın bir tutum sergileyeceğini bildiren rüya, arkadaşlıkların ve dostlukların, tüm aile ve akraba ilişkilerinin yeniden gözden geçirileceği bir dönemin de habercisidir. Su taşması gören kimselerin evlerinde huzursuzluk baş gösterir ve bir kıvılcımla çıkan büyük kavgalar söz konusu olur. Eşler arasında anlaşmazlık olan konularda bardağın taşmasıyla beraber bir süreliğine ayrılma kararlarının alınmasını da alamet eder. Genellikle öfke dolu bir psikolojide olan rüya sahibinin hayatında bazı durumları yeni baştan ele alacağı, olaylara bakış ve yaklaşım açısını değiştirmek için çabalayacağı yeni ve zorlu bir dönemin delaletidir.</p><h2>Rüyada Bardaktan Su Taşması</h2><p>Küçük ve önemsiz durumların rüya sahibi tarafından çok fazla büyütüldüğüne işarettir. İkili ilişkilerde sorunları veya kişiyi rahatsız eden durumları sürekli ötelemenin daha sonra büyük bir patlamayla sonlanacağına dair uyarıda bulunur. Günlük hayatında görmezden geldiği hataların kişiyi çok rahatsız edecek durumlar içine sokacağının ikazını da verir. Söz düellolarının yaşanacağı bir dönemi ve aile ilişkileri açısından bireylerin karşılıklı olarak birbirlerini dinlemeden önyargılı şekilde davranacaklarının da tabiridir.</p><h2>Rüyada Kovadan Su Taşması</h2><p>İyiye yorulmaz ve diğer başlıklar gibi kavgalı ve bol sinirli geçecek günleri işaret eder. İşyerinde çatışmalar yaşanacağı bu dönemde kişinin sükunetini sağlayamamasından ötürü istemediği sözler sarf edecek olmasına ve çalışma düzeninin bozulacağına alamettir. Gönül işlerinde bozulmalar, geçici ayrılıklar ve küslüklerin söz konusu olacağını da delalet eder.</p><h2>Rüyada Su Taşmasının Psikolojik Yorumu</h2><p>Her şeyi sürekli içine atarak yaşayan ve insanlara olaylar esnasında duygularını ifade edemeyen kişilerin küçük bir kıvılcımda bugüne kadar biriktirdikleri her şeyi ortaya dökmek istediklerini ve sürekli biriktiren bir kişiliğe sahip olduklarını ifade eder.</p></body></html>
