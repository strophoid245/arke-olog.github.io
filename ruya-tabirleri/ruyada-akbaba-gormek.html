<!DOCTYPE html><html><head><title>Rüyada Akbaba Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Akbaba Görmek</h1><p>Rüyada akbaba görmek, kimseye hayrı olmadığı gibi kendine dahi hayrı olmayan biriyle tabir edilir. Bu kişi erkek olarak tasvir edilir. Rahatına düşkün, uykucu, pasaklı ve üşengeç kişidir. Bir bardak su alıp içmeye üşenir onun bile ayağına gelmesini ister. Ocağın üzerinde pişmiş hazır yemeği tabağa koyup yemeye erinir biri getirirse yer yoksa aç kalır. Bu kişi öyle böyle değil, anormal derecede tembeldir diye yorumlanır. Rüyada akbaba görmek, bazılarına göre uğursuzluk anlamına gelir.</p><h2>Rüyada Akbaba Tutmak</h2><p>Rüyasında akbaba tuttuğunu gören kişi karlı bir işten hatırı sayılır miktarda gelir elde edecek demektir. Bu parayı kazanması hiç kolay olmayacak, çok yorulmasına neden olacak ama harcarken de bir o kadar büyük keyif verecektir.</p><h2>Rüyada Akbaba Öldürmek </h2><p>Rüya sahibinin kararlılığı ve net oluşu sayesinde hem iş hayatında hem de özel hayatında mutlu olacağı anlamına gelir. Bu duruş kişiye pek çok imkan sağlayacaktır. Örneğin; başarılı olması, iyi anılması ve çok sevilmesi şeklinde yorumlanabilir.</p><h2>Rüyada Akbaba Yavrusu Görmek</h2><p>Rüyada akbaba yavrusu görmek, rüya sahibinin bir işinin çok yavaş şekilde ilerlediğine işaret eder. Rüya sahibi bu işten büyük kar elde edeceğini bildiği için işin ağır olmasında hiç şikâyetçi değildir. Kişi yeter ki iş hallolsun diye düşünüyor demektir.</p><h2>Rüyada Akbaba Saldırması </h2><p>Rüyada kendisine bir akbabanın saldırdığını gören kişi aile içinde ya da arkadaş çevresinde bazı ağız münakaşaları, fikir ayrılıkları ve kavgalar yaşayabilir. Rüya sahibi bazı kişilerle yol ayrımına gelebilir.</p><h2>Rüyada Akbaba Sürüsü Görmek</h2><p>Rüyasında akbaba sürüsü görmek, rüya sahibinin borcunu kapaması ya da kendisi için büyük bir avantaj sağlayacak bir işi kaçırmaması için yana yakıla borç para arayacağına işaret eder.</p><p>Nezaketsiz ve ahmak insanla tabir edilir. Akbaba kuşu tutmak hastalığa, Bir yerleşim alanına akbabaların girdiğini görmek, oranın istila edilmesine, Bir hastanın evinde akbaba görmesi ölümünün yaklaşmış olduğuna, Sanat ehli kişinin akbaba görmesi menfaatta, Akbaba sürüsü işsizliğe, serkeşliğe, korku ve sıkıntıya delalet eder.</p><p>Gece rüyada akbaba kuşunu görmek, ahmak ve nezaketsiz bir insana, eğer bu rüya gündüz görülürse hastalıklara delâlet eder. Bir kimse rüyada akbaba kuşunu tutuğunu görse, çok kanlı bir harpte bulunur. Bazen da o kimse şiddetli hastalığa yakalanır. Bir kimse rüyada birçok akbaba kuşunun bir şehire girdiğini görse, o şehir halkına haremkeş, sefih ve alçak bir takım asker girer. Hasta bir kimse rüyada kendi evinde bir akbaba kuşu görse, o hasta ölür yahut hastalığından dolayı ölüme yaklaşır.Rüyada tabak, çanak, çömlek ve testi gibi şeyleri imâl edenler ve şehir haricindeki sanatkârların akbaba kuşunu görmeleri, hayır ve menfaata, doktorlar ve hastalar için şerre delalet eder. Akbaba kuşları düşmana, şehirde yaşamayan sefil, alçak ve asaletsiz bir kavmin gelmesine delalet eder. Akbaba kuşları işsizlerden, ölü yıkayanlardan ve kabirleri mesken eden taifeden bir takım kimselere delalet eder. Akbaba kuşları, duvarlar arasında ve haram kazanç ile meşgul olan hırsızlara ayrılık ve vahşete, mamur yerin harabına ve kötü söze delalet eder.Rüyada görülen Akbaba, rüya sahibinin erişeceği korku ve vahşete delalet eder.</p><p>Akbaba; miskin, itaatkar ve zararsız yabancı bir adamla tabir olunur. Akbabanın etini ve tüyünü yanında görenin eline, fakir ve garip bir kimseden mal veya başka şey geçer. Bir rivayete göre böyle bir şahsın vasıtasıyla sevap kazanır. Akbabaya bindiğini gören, gurbete gider ve fakir düşer. Dişi akbaba satın alan, fakir bir kadınla evlenir. Yanında bir akbaba yavrusu görenin, evladı fakir düşer.Kirmani demiştir ki: Rüyasında kendisine bir akbaba verilen, dinde selamet bulur. Sabırlı fakirlerden olur. Akbabaları otlattığını gören, miskin ve fakir bir kavme reislik yapar. Akbaba sesini işiten, gamdan kurtulur.</p></body></html>
