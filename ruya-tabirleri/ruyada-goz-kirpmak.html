<!DOCTYPE html><html><head><title>Rüyada Göz Kırpmak - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Göz Kırpmak</h1><p>Rüyada göz kırpmak, uzun süredir direnç gösterilen bir işe başlamanın veya kişinin daha önce kendisine sunulan, ancak geri çevirdiği bir işe başlaması anlamına gelir. Önceden ele geçirilen bir fırsat konusunda kişiye bir şans daha sunulacağını bildiren rüya, ele geçirilen bu fırsat sayesinde hayatın çok olumlu bir yönde seyir göstereceğini, yaşanacak güzelliklerden sonra kişinin seçimlerinden dolayı şükran duyacağını işaret eder. Minnet duyulacak bir yardıma veya yakın arkadaşların aracılığı ile tanışılan güzel huylu, sevgi dolu bir eşe sahip olmanın da delaletidir.</p><h2>Rüyada Birine Göz Kırpmak</h2><p>Genel olarak kişinin alay konusu olacağı bir durumla karşı karşıya kalacağı veya hakkında ortaya atılan haksız bir iftiraya kurban gideceğine alamettir. Günlük hayatı etkileyecek küçük kazalara ve aksiliklere de işaret eden rüyanın pek çok farklı yorumu bulunmaktadır. Evli biri için gizli kapaklı işler peşinde olmalarından dolayı aile üyelerinden sürekli eleştiri alacağına veya dikkat çekecek şekilde davranışlarda bulunması nedeniyle etrafındaki insanların güvenini kaybedeceğini bildirir. Yaşlı birine göz kırpmak, yoksul kimselere yardımlarda bulunulacağı, bekar bir erkeğin, bir kadına göz kırptığını görmesi ise çapkınlığı tabir eder. İslami açıdan kişinin bir türlü nefsine hakim olamadığını ve dünyevi zevk peşinde koşmaktan rızkından olacağını da alamet eder.</p><h2>Rüyada Evli Bir Kadına Göz Kırpmak</h2><p>Bilerek işlenecek bir günaha işaret eder ve kişi için hayırsız bir sonla bitecek gelişmelerin de habercisidir. İnançlarına ters düşecek işler peşinde koşan rüya sahibinin kendisine yapılan ikazlara aldırış etmeden yaşaması halinde başına gelecek pek çok uğursuzluğa da tabir edilir.</p><h2>Rüyada Göz Kırpmanın Psikolojik Yorumu</h2><p>Şehvet duygusunun sembolüdür ve kişinin ahlaki olarak zayıf kaldığını, zaaflarına yenik düşüp, arzularına tutsak olduğunu bildirir. Kendisine hakim olmakta zorlanan ve genellikle başkalarının onaylamadığı davranışlar sergileyen kimselerin toplum tarafından dışlanmasının da sembolüdür.</p></body></html>
