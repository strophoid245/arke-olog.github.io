<!DOCTYPE html><html><head><title>Rüyada Saç Tarama - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Saç Tarama</h1><p>Rüyada saç tarama, hayatını düzene sokacak olmanın müjdesidir ve uzun zamandır yerleşik bir hayat yaşayamayan, iş nedeniyle sürekli seyahat ettiği için sevdiklerinden uzak kalan kişilerin nihayet stabil hale geçeceklerini ve hayatlarını istedikleri gibi yaşayacaklarını bildirir. Sevilen kimselere karşı sorumlulukları en iyi şekilde yerine getirecek olmanın ve yapılan işlerin maddi karşılığının fazlasıyla alınacağını bildiren rüya, sağlık anlamında sorun yaşamayan rüya sahibinin, çevresi tarafından büyük beğeniyle karşılanacağını, iltifatlar alacağını ve bekarsa karşısına birden fazla kısmet çıkacağını müjdeler. Kadir kıymet bilen dostlara, süsüne, lüksüne düşkün rahat bir hanımla evlenmeye tabir edilir. Rüya sahibinin hareketlerinde ölçüyü kaçırmadığına, tutarlı davranışları ile iş alanında yöneticilerin takdirini toplamaya, erken yaşta üst makamlara gelerek istenilen geleceğe, ideallere ve hayallere kavuşmaya delalet eder.</p><h2>Rüyada Başkasının Saçını Taramak</h2><p>Bir bayan tanımadığı bir erkeğin saçını tararsa, sert mizaçlı, güçlü ve katı kuralları olan biriyle evlenir. Kocasının saçını tarayan kadınlar her zaman değer görür ve el üstünde tutulurlar. Ev içinde romantizm dolu zamanlar yaşamaya, eşten görülecek büyük ilgiye ve karşılıklı saygıya da tabir edilir. Bir erkeğin, başka bir hanımın saçını taraması karşısına çıkacak işveli, nazlı bir bayana, eşinin saçını taraması ise karısına vereceği kıymete yorulur.</p><h2>Rüyada Kuaföre Saç Taratmak</h2><p>Kutlama veya davet manasına gelen rüya, dolaylı olarak kişiyi de ilgilendiren ve mutlu olacağı bir topluluğa katılacak olduğuna tabir edilir. Bekar kişiler için nişan ve düğün hazırlığı demek olduğu gibi, işte terfi etmeye ve sevinçten ağlamaya, güzel sözler duymaya, onurlandırılmaya, ödül almaya da delalettir.</p><h2>Rüyada Saç Taramanın Psikolojik Yorumu</h2><p>Kendine değer veren, zaman zaman narsistik davranışlar sergileyen rüya sahibinin bencil tutumları olduğunu da işaret eder. Aşırı detaycı, kolay kolay bir şey beğenmeyen kimselerin seçim yaparken zorlandıklarını, her şeyin en iyisini isteyen mükemmeliyetçi bir yapıya sahip olduklarını da ifade eder.</p></body></html>
