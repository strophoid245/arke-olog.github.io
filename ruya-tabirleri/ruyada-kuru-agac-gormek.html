<!DOCTYPE html><html><head><title>Rüyada Kuru Ağaç Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Kuru Ağaç Görmek</h1><p>Rüyada kuru ağaç görmek, işlerde verim alamamak, verilen emeğin karşılığını görememek ve maddi açıdan hep eksiye gidişten dolayı sıkışık bir duruma düşmek anlamına gelir. Rüya sahibinin kısmetlerinin yavaş yavaş kapandığına ve şanssızlıklarla dolu sürecin aynı zamanda parasal açıdan da kişiyi zorlamaya başladığına alamet eder. Kuru ağaç evdeki huzurun bittiğini, aile saadetinin yerinde yeller estiğini ve hatta ailenin dağıldığını da tabir eder. Hayra yorulmadığı gibi, kişinin aile sorunlarının, geçim sıkıntısının çok büyük boyutlarda olmasından dolayı buhran geçirme eşiğine gelen rüya sahibinin tek yolu duada ve tevekkül etmekte bulacağının da altını çizer.</p><h2>Rüyada Kuru Ağaç Kesmek</h2><p>Kişiye uzun zamanlardır sorun çıkaran, zarar veren bir kimseyle bağların koparılması, iş konusunda mevcut işi kapatarak ya da çalışılan işten çıkarak, köklü bir değişiklik yapmak adına başka girişimlerde bulunmak manasına gelir. Kuru ağaç kesmek zarardan dönmek adına yapılan hamleleri, problemleri çözebilmek için radikal kararlar almak gerektiğini de bildirir. Ailesi dağılan kimselerin yeniden aile üyelerini bir araya getirmek için girişimlerde bulunacağına ve zor olsa da sabır içinde bu durumu düzeltmek için çaba göstereceğine de tabir edilir.</p><h2>Rüyada Kuru Ağaç Dikmek</h2><p>Gülmeyen talihin, düzelmeyen şansın ve bir türlü iki yakasını bir araya getiremeyen rüya sahibinin uğursuzluklar karşısında bocaladığının işaretidir. Boşa giden ve zaman, emek, para harcanan girişimler sonucunda kişinin ailesine mahcup olacağını ve yaşadığı hayal kırıklığı nedeni ile utanç duyacağını da işaret eder.</p><h2>Rüyada Kuru Ağaç Görmenin Psikolojik Yorumu</h2><p>Köklenememek, yerleşememek veya düzen sağlayamamak anlamına gelir. Genellikle gerçek hayatlarında düzen sahibi olamayan ve bir türlü yerleşik hayat kuramayan, karşı cinse karşı bağlanma sorunu olduğu için aile kuramayan kimselerin gördükleri rüyalar arasındadır. Aile bağlarının zayıflığını ve sevgisiz geçen bir çocukluğu da sembolize eder.</p></body></html>
