<!DOCTYPE html><html><head><title>Rüyada Kavak Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Kavak Görmek</h1><p>Rüyada kavak görmek, kişinin umut ettiği maddi gelişmelerin kısa bir sürede gerçekleşeceğine, yıllar önce yaptığı yatırımların bugün beklenmedik şekilde değer kazanacağına işarettir. Kavak aynı zamanda vedalaşmak olarak da yorumlanır. Hasta birinin vefatına ya da kıtalararası bir yolculuğa çıkacak sevilen birini uğurlamaya, hasret çekileceğine de işaret eder. Kavak bir şeyin bitmesi sonucunda kişinin üzüntüye kapılacağını ancak biten durumun yepyeni bir başlangıç için güzel bir fırsata dönüşeceğinin de müjdesini verir. Durgunluk, huzur ve tatmin duygusunun yaşanacağı bu dönemde rüya sahibi emeklerinin karşılığını fazlasıyla alacağı için mutlu olur.</p><h2>Rüyada Kavak Dikmek</h2><p>Sorunlu bir duruma çözüm bulmak için girişimler yapılacağını, özellikle kavgalı olunan bir kimse ile yeniden barış imzalanacağını, evlilikleri biten kimselerin yeniden bir araya gelerek birliktelikleri için kararlar alacağını da işaret eder. Kavak dikmek yeni bir yuva kurma arayışına da alamet olduğu gibi, sevgi dolu geçecek bir ömre de yorumlanır. Kişinin sürekli veren, elindekini başkalarıyla paylaşan biri olmasının karşılığında sıkıntıya düştüğünde pek çok kişiden karşılıksız yardımlar alacağının ve sevinç yaşayacağının da tabiridir. Güven tazelemek ve kendine olan saygısını yeniden kazanan kişinin daha cesur davranarak hayatının kontrolünü eline alacağına da alamettir.</p><h2>Rüyada Kavak Kesmek</h2><p>Rızkın kesilmesi, kısmetlerin kapanması ve kişinin maddi olarak beklemediği sonuçlarla karşılaşması, borçlarını ödemekte zorlandığı için daha sinirli bir ruh halinde olacağını tabir eder. Kavak kesmek iyiye yorulmaz ve aksiliklerle dolu günlere, uğursuzluklara, kişinin çöküş yaşayacağına yorumlanır.</p><h2>Rüyada Kavak Görmenin Psikolojik Yorumu</h2><p>Rüya sahibinin genellikle özgüvenini kaybetmesine neden olan bir olayın etkisinden kurtulamadığını ve hala o olayı düşünerek günlerini geçirdiğini, yaşadığı bunalımlı dönemden çıkıp, kendisini toplamak istemesine rağmen yeterli gücü ve desteği bulamadığı için var olan bozuk psikolojisini sürdürdüğünü ifade eder. Geçirilen zor ve yıkıcı bir döneme ve kişilerin bu dönemlerdeki umutsuz bekleyişlerine işarettir.</p><p>Rüyada kavak ağacı görmek, sert, meşhur ve kendisinde hayır bulunmayan bir adama işarettir.Rüyada kavak ağacı kestiğini gören kimsenin hanımı vefat eder. Kavak ağacının kuruduğunu görse orda bulunan hasta ölür. Kavak ağacı diktiğini gören kimsenin bir çocuğu olur.</p></body></html>
