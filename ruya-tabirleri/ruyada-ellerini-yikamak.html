<!DOCTYPE html><html><head><title>Rüyada Ellerini Yıkamak - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Ellerini Yıkamak</h1><p>Rüyada ellerini yıkamak, bir işi zamanında ve en güzel şekilde tamamlayarak rahat bir nefes alacak olan rüya sahibinin, emeklerinin semeresini göreceğini, yaptığı işleri yüzünün akıyla tamamladığı gibi, çevresine örnek teşkil edecek şekilde disiplinli ve azimli olmasından dolayı da alkış alacağını ifade eder. Yalandan, iftiradan veya yapılan haksızlıklardan herhangi bir yara almadan, incinmeden sıyrılacak olmanın, kötülük edenlerin kötülük bulacağının ve düşmanların çabalarının boşa çıkacağının habercisidir. Ellerini yıkayan kişi günahlarından arınır ve hayatında yepyeni, tertemiz bir sayfa açarak feraha kavuşur. Yapılan hataların ve yanlışların erken yaşta fark edilecek olmasından dolayı kişinin tecrübelerinden yararlanarak geleceğini çok daha iyi hale getireceğini bildiren rüya, geçmiş yaşantıdaki olumsuzlukların bugüne taşınmayacağını, her koşulda doğruluktan vazgeçmeyeceğini, kişiliğini daha da sağlamlaştıracağını delalet eder.</p><h2>Rüyada Ellerini Sabunla Yıkamak</h2><p>Rüya sahibinin yaşamı hakkında İslamiyet’ten yardım alarak bazı düzenlemeler yapacağını ve yaşayış biçiminde önemli gelişmeler olacağını haberdar eder. Namaza başlamak, dua etmek, günahların affedilmesi için sabah akşam dua etmek, insanlara yardım etmek ve sabırlı olmak demektir. Asla isyan etmeyen rüya sahibinin, yaşadığı her şeyi makul ve hoşgörülü şekilde kabullendiğini, duruşunu bozmayacağını, ibadetlerini yerine getirdiği gibi, başkaları için de her davranışının örnek teşkil edeceğini, sevap kazanacağını tabir eder.</p><h2>Rüyada Ellerini Yıkayıp Kurulamak</h2><p>Bir havluyla ellerini kurulayan kişi doğru yolda demektir ve işlerini en akılcı şekilde sürdürüyor anlamına gelir. Kağıda veya mendile ellerini silen kişinin kısa vadeli sorunları olur ama çabuk geçeceği için kişinin mutluluğuna gölge düşmez. Ailevi yaşantıda her bireyin sakin, huzurlu ve mutlu olduğunu, hayata dair hiçbir isteğin önüne engel çıkmayacağını, helal kazanç elde edilecek yeni bir işe girileceğini de bildirir.</p><h2>Rüyada Ellerini Yıkamanın Psikolojik Yorumu</h2><p>Bir suçla itham edilen veya isnada maruz kalan insanların haklılıklarını ve suçsuzluklarını ifade etmeye çalıştıklarını bildiren rüya, geçmiş yaşantıdan kurtulmak, yapılan hataları unutmak ve kötü günleri geride bırakmak isteğine de ışık tutar.</p></body></html>
