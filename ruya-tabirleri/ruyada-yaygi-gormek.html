<!DOCTYPE html><html><head><title>Rüyada Yaygı Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Yaygı Görmek</h1><p>Yere serilen şeyler için Bakınız; Döşek, Döşeme.</p><p>Rüyasında kendisi için yeni bir kilim serildiğini gören, uzun ömürlü ve bol rızıklı olur. Meçhul bir mekanda tanımadığı bir kavmin yanında kalın bir döşek yahut kilim serildiğini gören, kendi cemaatinden ve memleketinden ayrılarak gurbete gider. Orada mevki ve itibar kazanır. Dürülmüş bir kilimi arkasına alıp meçhul bir yeri ve tanımadığı bir kavmi bulmak üzere gittiğini gören, çok fakir düşer. Kilim veya halı üzerinde oturduğunu gören, makam ve şeref sahibi olur.Ebu Said'ül Vaaz diyor ki: Kilim yahut halı görmek; geniş rızka ve mala işarettir. Onun genişliği ve kalınlığı uzun ömre, küçüklüğü; az kazanca, toplanması; ni'metin elden gitmesine delalet eder. Halı, kilim vb. bir şeyin üzerinde oturduğunu gören harpte ise, selamete çıkar. Savaşta değilse, arazi satın alır. Tanıdığı bir kavmin arasında kilim yahut halı serdiğini gören, oradaki halkın ni'metlerine iştirak eder.Cafer-i Sadık'a göre yeni ve büyük kilim yahut halı, şunların temsilcisidir: Şeref, makam, ni'met, mal, uzun ömür ve güzel bir şöhret.İbn-i Şirin şöyle diyor: Kendi malı olan yeni ve geniş bir yaygı serdiğini gören, ni'met ve refah içinde çok yaşar. Rızkını kolay kazanır. Evinde arkadaşlarıyla beraber bir yaygı üzerinde oturduğunu görmek; hayır ve ni'mettir. Bir yabancının hanesinde bilmediği bir yaygı görenin, hali değişir.Bu yaygının toplanmış veya yanmış olması, rüya sahibinin gurbette vefat edeceğine delalettir.Kirmani bu rüya hakkında şunları söylüyor: Sahip olduğu kilimin yahut halının küçük ve kısa olduğunu görenin, ömrü de kısa olur. Kiliminin yahut halısının kısa lakin, geniş olduğunu gören kısa ama, bereketli bir ömür sürer. Bu yaygının hem küçük hem de eski olması, kısa ömre ve dar rızka delalet eder. Bir rivayete göre doğru yoldan ayrılmaya delalettir.Cabir'ül Mağribi diyor ki: Kendine ait bir kilimi veya halıyı toplayıp, omuzuna aldığını gören; bir yerden bir yere gider. Kilim yahut halısını toplayıp üzerine oturanın, eceli yakındır. Toplu bir yaygıyı açtığını görene, rızk kapıları açılır.İsmail El Eş-as'ın yorumu ise şöyle: Yere serili kilim veya halı görenin, işleri iyi olur. Yaygı ne kadar büyükse, rüya sahibinin rızkı o derece geniştir. Toplamak; fakirlik alametidir. Büyük bir yaygı üzerinde küçük bir yaygı görmek; büyük yaygıya göre tabir olunur. Küçük yaygı, çok hayra delalet eder. Serili bir halıyı yahut kilimi toplayıp odanın bir köşesine koymak; baht açıklığı ile yorumlanır. Arkasına bir halı veya kilim yüklendiğini görenin, günahı çoktur. Bunu omuzu üzerine yüklenen, halkın emanetlerini yüklenir. Bir halıyı yahut kilimi toplayıp başkasına verdiğini gören, yakın zamanda vefat eder.Danyal (A.S.) şöyle buyuruyor: Küçük ve ince sergi görenin, rızkı ve ömrü az olur.Eski ve delik yaygı gören, geçim darlığı çeker. Kederli olur. Meçhul bir yaygı gören, elindeki imkanları kaybeder. Bir yaygıyı sonuna kadar büken, vefat eder. Nakışlı yaygı; bahsolunan şeylerin fazlalığına ve hayrına delalet eder. Temiz ve yeşil sergi, geniş rızka delildir.</p></body></html>
