<!DOCTYPE html><html><head><title>Rüyada Koyun Postu Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Koyun Postu Görmek</h1><p>Rüyada koyun postu görmek, kişiye çok yakın birinin gizli düşmanlık beslediğini, özellikle rüya sahibinin hayatını ve sahip olduklarını kıskandığını ve nazarla baktığını işaret eder. Kişinin uyanık olması konusunda öğüt veren rüya yakın arkadaşlar konusunda dikkatli olmanın iyi olacağını ve her sırrını herkesle paylaşan rüya sahibinin bir müddet hayatına ilişkin bilgiler vermek yerine, arkadaşları içindeki gizli düşmanını bulmak için temkinli hareket etmesini salık verir. Koyun postu gören kişiler, kurnazca ve akıllıca yaptıkları planlarla kendilerine kurulan tuzakları ortaya çıkarırlar ve kötülüklerden sıyrılırlar. Saf ve iyi kalpli olan rüya sahibinin kendisini kullanmak isteyen kişilere karşı sert bir tavır alacağını, hakkını yedirmemek için her türlü önlemi alacağını ifade eder.</p><h2>Rüyada Koyun Postuna Bürünmek</h2><p>Rüya sahibinin güvensizlik içinde olduğuna ve özellikle aile içindeki kimseleri gizliden gizliye takip ederek, kendisinden saklanan bir gerçeğe ulaşmak için uğraş vereceğini işaret eder. Kişinin duyduğunda hoşuna gitmeyecek, kendisini kötü hissetmesine neden olacak bir sırrın varlığına ve uzun yıllardır kendisinden saklanan gerçeğin bugünlerde ortaya çıkacağına da alamet eder.</p><h2>Rüyada Koyun Postu Almak</h2><p>Dışardan çok saf görünen rüya sahibinin aslında olan biten her şeyin farkında olduğuna ancak bu özelliğini çok fazla ön plana çıkarmadığına işarettir. Düşmanlarını kontrol altında tutmak için sessiz planlar yapan ve onları her zaman gözetleyen kişinin, bu sayede her an tedbirli yaşadığına ve zarar görmeden isteklerine ulaştığına yorumlanır. Akıl ve zekayla hareket etmek suretiyle yaşanacak olumsuzlukların önüne geçebilecek olmanın da delaletidir.</p><h2>Rüyada Koyun Postu Görmenin Psikolojik Yorumu</h2><p>Sinsice düşüncelerin, aşırı kuruntulu yaklaşımların ve kişinin kendine olan güvensizliğini başkalarına yansıttığının işaretidir. Psikolojik olarak gelgitleri olan ve tutarsız bir kişilik sergileyen rüya sahibinin, kuşkularla örülü yaşantısına, gerçek ilişkiler kuramamasına ve herkese mesafeli yaklaşması nedeni ile duygusal hayatının da iyi gitmediğine ifadedir.</p></body></html>
