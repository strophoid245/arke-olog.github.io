<!DOCTYPE html><html><head><title>Rüyada Uyarılmak - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Uyarılmak</h1><p>Rüyada uyarılmak genellikle görüldüğü şekilde yorulur. Kim tarafından veya ne şekilde uyarı alındığı da rüyayı yorumlamakta son derece faydalıdır. Kişinin gerçek hayatında çevresindeki kimselerden, yakınlarından veya ailesinden alacağı eleştirilere işaret ettiği gibi, acımasızlıklara veya haksızlıklara maruz kalınacağını da alamet eder. Uyarıldığını gören kimseler yanlış işler yapar ya da başkalarına mahcup düşecek yalanlar söylerler. Hata yapmanın, yanlış insanlarla girilen yolların veya sevilen kimselerin tasvip etmediği şekilde bir hayat sürmenin de ifadesidir.</p><h2>Rüyada Polis Tarafından Uyarılmak</h2><p>Resmi kurumlarla ilgili sorunlar yaşamak demektir ve kişinin üzerine düşen vazifeleri tam olarak yerine getirmemesinden kaynaklanan aksiliklere, ilerde karşısına çıkacak yasal cezalara da alamettir.  Pozitif düşünülse dahi karşılaşılan olaylarda kontrolü kaybedip sorunları daha da büyük bir hale getirecek olmanın, sinirlerine hakim olamayıp sevilen kimselerin kalbini kırmanın da ifadesidir. Kişinin umut bağladığı ve pek çok hayal kurduğu bir olayın gerçekleşmeyeceğini, karşısına çıkan engelleri aşmaya gücünün yetmeyeceğini ve ümitsizliğe kapılıp, psikolojik olarak zayıflayacağını da bildirir.</p><h2>Rüyada Aile Tarafından Uyarılmak</h2><p>Genç kimseler için geleceklerini düşünmeden hareket ettiklerini ve bir süre sonra önemli bir fırsatı kaçırdıklarını anlayıp üzüleceklerini, ailelerinden gelen desteği görmedikleri için hata üstüne hata yapacaklarını bildirir. Acı bir olay sonrası alınacak dersin kişinin kulağına ömür boyu küpe olacağını da alamet eder. Rüya sahibinin yapmak üzere olduğu bir hatadan aldığı ikazlar sonucu dönebileceğini de bildiren rüya, dikkatli düşünmek ve hareket etmek gerektiğini, olaylara sıcağı sıcağına yaklaşmak yerine, etraflıca analiz etmenin çok daha iyi sonuçlar doğuracağını da tabir eder.</p><h2>Rüyada Uyarılmanın Psikolojik Yorumu</h2><p>Ailesi tarafından yeteri kadar destek görmeden geçirilen bir çocukluk evresinin, kişinin yetişkinliğinde cesaretsiz ve özgüvensiz bir insan olmasına neden olduğunu, kendisini sürekli aşağıladığını ve yeterli bulmadığını bildirir. Eksik kalan duyguları, psikolojik olarak zayıf olunduğunu ve en ufak bir eleştiride tüm cesaretin kaybedildiğini de ifade eder.</p></body></html>
