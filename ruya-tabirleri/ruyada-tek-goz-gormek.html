<!DOCTYPE html><html><head><title>Rüyada Tek Göz Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Tek Göz Görmek</h1><p>Rüyada tek göz görmek, nesnelliği kaybetmek ve aşırı taraflı bir tavır içine girmek demek olduğu gibi, aynı zamanda kişinin sevdiklerine karşı tutumunun kırıcı olacağına, ikili ilişkilerde pürüzler çıkacağına alamet eder. Yapılan bazı işlerde aile desteğini kaybedecek olan rüya sahibinin kendine olan güveninin azalacağını, olaylara bakış açısının aşırı tek taraflı olmasından dolayı geleceğe dair öngörü içinde olamayacağını, iş kurarken yeterli araştırma yapmamasından dolayı gereksiz para harcanacağını işaret eder. Müsrif bir yaşam anlayışından kaynaklanan aşırı harcamaların kişinin alıştığı maddi düzenin altına düşmesine neden olacağını bildirdiği gibi, keyif veren zevklere aşırı tutkun olmanın aile yaşantısını da riske atacağına alamet eder. Tek göz aynı zamanda nazara uğramak, kendini halsiz ve depresif hissetmek anlamına da gelir.</p><h2>Rüyada Tek Gözlü Hayvan Görmek</h2><p>Düşmanları olanların tetikte kalmaları gerektiğini ve içinde bulundukları süreçte emin olmadıkları adımlar atmaktan kaçınmalarının doğru olacağını tabir eder. Hayata tutunmak, sahip olunan işi geleceğe taşımak için çok fazla efor sarf edip, mücadele vermek gerektiğini bildiren rüya, tek taraflı bir sevgiden, aşktan dolayı kişinin kara sevdaya düşeceğini de ifade eder. Aşırı bencil biriyle arkadaşlık kurmak, evlilikte karşı tarafı memnun etmekte zorlanmak ve bekar kimseler için beklentileri çok fazla olan ve aza şükretmeyen, gözü yükseklerde olan biriyle hayat kurmak anlamındadır.</p><h2>Rüyada Tek Gözlü Kaldığını Görmek</h2><p>Bir kavgada gözünün tekini kaybederek tek gözlü kaldığını görmek alınacak bir dost darbesine, aileden duyulacak üzücü, onur kırıcı sözlere, bir kaza sonucu tek gözlü kalmak ise dikkatsiz davranmanın faturasını ağır borç altına girmek olarak ödemeye yorumlanır.</p><h2>Rüyada Tek Göz Görmenin Psikolojik Yorumu</h2><p>Rüya sahibinin olaylara sübjektif bakmayı başaramamasından dolayı geleceğini istediği noktaya taşımakta zorlandığını, sosyal ilişkilerinde bencilce davrandığı için arkadaşları tarafından dışlandığını bildiren rüya,  başkalarının hayatlarını küçümseyen, kendine ayna tutmayı bilmeyen bir karakterin de yansımasıdır.</p></body></html>
