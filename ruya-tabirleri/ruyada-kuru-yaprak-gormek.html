<!DOCTYPE html><html><head><title>Rüyada Kuru Yaprak Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Kuru Yaprak Görmek</h1><p>Rüyada kuru yaprak görmek, hayra yorulmaz. Uğursuzluk, şanssızlık ve kısmetlerin kapanması anlamına geldiği gibi, kişinin nazara gelip aniden hastalanarak elden ayaktan düşeceğine, eşlerinin kapanacağına, bir anda zenginlikten fakirliğe düşeceğine de yorumlanır. Hiç hesapta yokken çıkılan bir yolculuktan hüsranla dönmek, iş konusunda çatışmalar yaşamak veya kötü bir yere tayinin çıkması şeklinde de yorumlanan rüya eşler arasında bir türlü bitmeyen kavgaların hasıl olacağına, anne baba sözü dinlemeyen, başına buyruk, sorunlu evlatlara sahip olmaya da yorumlanır. Kişi için dertlerin biri biterken diğeri başlayacak demektir. Kuru yaprak gören kişinin kalbi kırılır, umutları tükenir ve depresyona girer. Hayatla bağlarını koparan rüya sahibinin içine kapanarak kimseyle dertlerini paylaşmadığına, sıkıntılarına çare bulmak yerine her şeyi kendi başına halletmeye çalıştığına, borçların ödenememesi yüzünden icra ile karşı karşıya kalmaya da tabir edilir.</p><h2>Rüyada Kuru Yaprak Toplamak</h2><p>Elini neye atsa elinde kalan kişinin hayattan umudu kesecek kadar kötü hissettiğinin işaretidir. Yalnız bir hayat sürecek olmanın, kimsesiz kalmanın, sevdiklerinden uzakta yaşamanın da alameti olan rüya, hastalıklarla geçecek zor bir yaşamın da ifadesidir. Geçmişinde kötü, olumsuz deneyimler yaşayan kişinin giderek daha fazla ümitsizliğe kapılacağını, karşısına çıkan güzel kısmetlerin de farkına varamayacağını, sevdiği biri tarafından aldatılacağını bildirir. Yanlış yerlere yatırım yapmak veya iş açıp sonradan iflas etmek manasına da gelir.</p><h2>Rüyada Kuru Yaprak Yakmak</h2><p>Kötü gidişata son vermek için son bir gayret gösterileceğini ve bu sefer başarıya ulaşılacağını işaret eder. Kişinin bugüne kadar gittiği yolu değiştirip kendisi için daha iyi bir seçeneği değerlendireceğini, risk alsa da sonunda mutlu sona erişeceğini tabir eder. Kısmetlerin açılmasına ve yeniden yüz güldürecek olaylar yaşamaya da müjde olarak nitelendirilir.</p><h2>Rüyada Kuru Yaprak Görmenin Psikolojik Yorumu</h2><p>Tükenmişlik, bıkkınlık, çaresizlik, yaşama ümidinin kalmaması anlamlarına geldiği gibi, kişinin psikolojik olarak çok hasar aldığına ve kendisini bir türlü toparlayamadığına yorumlanır.</p></body></html>
