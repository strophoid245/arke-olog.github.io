<!DOCTYPE html><html><head><title>Rüyada Saç Teli Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Saç Teli Görmek</h1><p>Rüyada saç teli görmek, şüphe anlamına gelir. Özellikle kişilerin hususi hayatından dolayı yaşadığı endişelerin ve şüphelerin ayyuka çıkacağını, yaşanan gelişmelerle beraber kişinin daha da paranoyakça davranacağını işaret eder. Saç teli gören kişi, evli ise eşi tarafından, bekar ise de yakın arkadaşları tarafından bir aldatılma, haksızlık ile karşı karşıya kalır. Kişinin uzun süre etkisini bir türlü üzerinden atamayacağı ilişkiler içinde olacağına da tabir edilir. Saç teli gören kimse yalancı ve hilekar kişilerle tanışır ve işyerinde hırsızlık olayı yaşar.</p><h2>Rüyada Saç Teli Koparmak</h2><p>Kendi başından saç kopardığını gören kişi çok üzücü bir olayın ortasında kalır ve genellikle kavgalı bir durumda arada kalır. Aile içinde mal yüzünden çıkacak bir tartışma sonrası, akrabalarla ters düşülmesine ve kişinin fikrinin alınmadan hareket edilmesine alamettir. Başkasının saç telini kopardığını görmek ise, düşüncesizlik içinde olunduğuna, iyi niyetli kimselere kötü sözler söyleyerek onları kırıp kaybetmek anlamına gelir.</p><h2>Rüyada Kel Kalmak</h2><p>Farklı yorumlara neden olur ve ilki kişinin sıkıntılarından hiçbir eser kalmadan yaşayacağına, ömür sonuna kadar sürecek olan huzura işarettir. Diğer bir yoruma göre ise kel kalan kişinin kendisi hasta ise iyileşir ama yakınlarından biri hasta ise vefat haberini alır. Tanımadığı kel birini görmek getirisi az olan ve çok fazla ilerleme kaydetmeye olanak vermeyen bir işe girişileceğine tabir edilir. Tanıdık birinin kel kaldığını görmek de, o kişinin işinden ayrılacağına, sağlık ve para sorunları nedeni ile hayatının güçlüklerle dolu olacağına işarettir.</p><h2>Rüyada Saç Teli Görmenin Psikolojik Tabiri</h2><p>Psikolojik olarak kişinin çok içine kapanık, kimseye derdini ve kalbini açmayan biri olduğunu gösterir. Sessiz ve sakin kişilerin, başlarına ne gelirse gelsin, her sıkıntıyı tek başlarına çözmek istediklerinin de simgesi olan rüya, aile içinde yalan söylenildiğinin hissedilmesi ile ilgili de yorumlanmaktadır.</p></body></html>
