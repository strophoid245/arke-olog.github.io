<!DOCTYPE html><html><head><title>Rüyada Olay Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Olay Görmek</h1><p>Rüyada olay görmek, olayın içeriğine göre yorumlanmalıdır. Kişiyi telaşa düşüren yahut korkmasına sebep olan bir olay görmek, başa gelecek çözümsüz durumlara ve kişinin işin içinden çıkmakta zorlanacağı problemlere alamet eder. Kavgalı bir olay görmek ise yakın çevreyle ters düşüleceğine ve fikir çatışmalarının ilerleyerek söz düellolarına dönüşmesinden dolayı kişinin kendisini yalnız hissedeceğini, arkadaşlarının kutuplaşmasından ötürü rahatsızlık duyacağını tabir eder. Kalabalık mekanda çıkan tatsız bir olaya şahit olmak ise, kişinin arabuluculuk edeceği bir durumda istediği sonucu alamayacağını ve insanların işlerine karıştığı için suçlanacağını, deyim yerindeyse kabağın kendi başına patlayacağını alamet eder. Sevindirici bir olay görmek ise, gerçek hayatta da mutluluk veren gelişmelerin habercisidir.</p><h2>Rüyada Olay Yeri İnceleme Görmek</h2><p>Kötü bir haber alarak telaşa düşmek, üzülmek ve göz yaşına boğulmak demektir. Rüya sahibini yakından ilgilendiren durumların aileyi de tedirgin edeceğine, yapılan bir anlaşmada hukuki açıdan sorunlar çıkması ve uzlaşma yaşanamaması yüzünden mahkemelik olmaya, ortaklıklarda para taksimi ve hak iddiaları yüzünden yaşanacak kargaşaya, strese de yorumlanır. Yapılan işlerde çıkan aksiliklerin kişiye vakit kaybettireceğine ve verdiği sözleri yerine getirememek yüzünden mahcup hale düşeceğine delalet eder.</p><h2>Rüyada Olay Çıkarmak</h2><p>Rüya sahibinin sinirlerine bir türlü hakim olamadığını ve duygularını kontrol altına alamadığı için işte sorunlar yaşadığını, ilerleyen zamanlarda alacağı ihtarların artacağını, davranışlarını iyileştirmediği surette gireceği hiçbir işte tutunamayacağını bildirir. Sinirlerin gerileceği, aile üyelerinin birbirlerini anlamamakta ısrar edeceği, problemlerin artacağı bu dönemde alınacak kararların da sağlıklı olmayacağını bildirir.</p><h2>Rüyada Olay Görmenin Psikolojik Yorumu</h2><p>Sahip olunan sakin hayatı tehlikeye atmamak için kişinin sürekli temkinli hareket ettiğini ve kalabalık ortamlarda bulunmaktan özellikle kaçındığını bildirir. Olumsuz durumlardan etkilenmenin ve sürekli endişeli bir ruh haliyle yaşamanın da ifadesi olan rüya, giderek azalan bir sosyal hayatın, içine kapanık yaşayarak kendini güvende hissetmenin de ifadesidir.</p></body></html>
