<!DOCTYPE html><html><head><title>Rüyada Çocuk Ağlaması - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Çocuk Ağlaması</h1><p>Rüyada çocuk ağlaması görmek, var olan bir düşmanın işareti olduğu gibi, kişinin istemeden içine düşeceği bir hatalar zincirine de alamettir. Aileden birinin geçici olarak bir hastalığa yakalanacağını, bu dönemde kişiye yardım edecek olan rüya sahibinin sorumluluklarının da artmasıyla birlikte zamansızlık yaşayacağını, maddi olarak da biraz gerileyeceğini bildirir. Çocuk ağlamasının bir başka yorumu da hane içindeki ilişkilerin bozulacağını, iletişimde yaşanan aksaklıklar ve bencil tutumlar nedeniyle ebeveynlerle çocukların arasında tatsızlıklar yaşanacağını ifade eder. Sürekli yardım isteyen, çalışmaktan kaçan, sorumluluklarını önemsemeyen ve hazır parayla yaşama arzusunda olan bir yakını da bildiren rüya, yetişkin gibi davranmayan, aşırı çocuksu eğilimler içinde olan kimseleri de tabir eder.</p><h2>Rüyada Ağlayan Çocuğu Azarlamak</h2><p>Yüzeysel yaklaşımlar, başkalarının acısını, üzüntüsünü önemsemeden hareket etmek ve sadece kendini düşünmek yüzünden kişinin büyük sıkıntılar yaşayacağını, çevresini karşısına alacağı gibi, eski arkadaşlıkların bozulacağını, ebeveynlik görevlerinin aksayacağını bildirir. Bekar kişiler için baskın karakterli, dediğim dedik, inatçı, kendi düşüncelerini aşırı önemseyen biriyle beraber olmak ve sürekli hoşgörü göstermek yüzünden yıpranmak manasına da gelir. Tartışmalı konuşmaların, gergin ortamların içinde bulunacak rüya sahibinin yüklendiği aşırı stres nedeniyle kendisini kötü hissedeceğini ve bir müddet bulunduğu ortamdan ayrılmak isteyeceğini tabir eder.</p><h2>Rüyada Çocuk Ağlaması Duymak</h2><p>Uzaktan gelen çocuk ağlaması sesi geçmişte duygusal beraberlik yaşanmış birinin kişiye ulaşacağını ve bir derdini paylaşacağını bildirir. Kişi kendi çocuğunun ağlamasını duyarsa, eve alınacak bir eşyanın, aile üyelerinin maddi ihtiyaçlar içine gireceğinin göstergesidir. Birden fazla çocuk ağlaması duymak ise kişinin pek çok angarya işle uğraşacağını, iş yerinde kendisine aşırı yüklenilmesi sonucunda sıkıntı yaşayacağını delalet eder.</p><h2>Rüyada Çocuk Ağlamasının Psikolojik Yorumu</h2><p>İsteklerini gerçekleştiremeyen, hayallerine ulaşmakta zorluk çeken, başkalarının fikirlerine ve yönlendirmelerine karşı koyamayan insanların karmaşık ruh durumlarını ve kendi yollarını çizmekte zorlandıklarını ifade eder.</p></body></html>
