<!DOCTYPE html><html><head><title>Rüyada Allah'I Anmak Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Allah&#39;I Anmak Görmek</h1><p>Bir kimsenin rüyasında Allah'ı andığını ve O'na ibâdet ettiğini görmesi; o kimsenin düşmanlarının şerrinden kurtulmasına, hayır kapılarının ona açılmasına, belâlardan emin olmasına ve yapılması zor olan işlerin ona kolaylaşmasına işaretle tabir edilir. Bir kimsenin rüyasında "Lâilâhe illallah" dediğini görmesi; kısa süre sonra bolluğa ve rahatlığa kavuşacağına, hayatının tamamının sıkıntı görmeksizin geçeceğine, "Lâ havle velâ kuvvete illâ billâh" söylediğini görmesi; servetinin çoğalacağına ve bunların tamamının Allah'ın koruması altında bulunduğuna işaret eder. İbn-i Kesîr'in yorumuna göre: Rüyada Allah'ı anmak her zaman hayır ve bereketle yorumlanır. Bir mağarada teşbih çekmek, Allah'ı zikretmek, yahut başkalarının zikrettiğini duymak; o yerde bereket ve hayrın çokluğuna, kişinin kendisini bir mecliste Allah'ı zikrederken görmesi; o kimsenin müslümanlara faydası dokunacağı ile yorumlanır. İmam-ı Nablusî'nin yorumuna göre: Bir kimsenin rüyasında Al­lah'ı zikretmesi; rahmet ve affa mazhar olmaya, şerefe ve kabir azabından kurtulmaya delalet eder. Rüyada Allah'ı binbir isminden birisi ile zikretmek veya edildiğini görüp işitmek; o ismin delaleti ile yorumlanır. Meselâ, Allah'ın kahhâr ismi ile zekredildiğini işitmek; işiten kimsenin düşmanlarının yok olacağına, şeytanın şerrinden emin olunacağına delalet eder. Bir toplulukta cemaat halinde Allah'ı anmak; evliya ve İslâm büyüklerinden bir toplumla sohbet etmeye veya onlara yakınlaşmaya, toplumun hizmetinden faydalanmaya işaret eder. Bir kimsenin rüyasında herhangi bir zikir meclisinde bulunduğu halde orada yapılan zikre katılmayıp seyirci kaldığını görmesi; o kişi için pek hayırlı olma­dığına yorumlanır. Çünkü zikir ehlinin üzerine inecek rahmetten mahrum kalmıştır. Zikrinde doğru olan kimsenin rüyasında hikmete dair söz söylemesi; üzüntü ve kederden kurtulmasına, hastalıktan şifa bulmasına, borçtan ve sıkıntıdan kurtulmasına, zalim bir kimseye galip gelip şerrinden emin olmasına delalet eder.</p></body></html>
