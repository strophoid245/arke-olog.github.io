<!DOCTYPE html><html><head><title>Rüyada Fetih Suresi Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Fetih Suresi Görmek</h1><p>Rüyada fetih suresi görmek, kişinin işlediği tüm günahlardan arınabileceğini, edeceği dualarla, tövbe etmesi halinde yeniden doğmuş gibi huzura ereceğini ifade eder. Allah katında makbul biri olmaya, doğru işler yapmaya ant içmek, inancından taviz vermemek manasındadır ve gören kişiler için hayır kapılarının sonuna kadar açılacağına yorumlanır. Mutlu, sevinçlerle dolu haberler almak, ferahlamak, sıkıntıları geride bırakmak, sağlıkla, neşe içinde hayatına devam etmek demektir. Fetih suresi önemli işler başarmanın, ticaret hayatında isim yapmanın da alametidir. Manevi konuda kişiye her zaman arka çıkacak, desteğini esirgemeyen ileri yaşta birinin varlığına yorumlanan rüya, kişinin maksadına en hayırlı yoldan ulaşacağına, muratlarına erişeceğine, Allah’ın inayetine nail olacağına da yorulur.</p><h2>Rüyada Fetih Suresi Okumak</h2><p>Allah’a edilen duaların kabul olacağına, Hacca giderek bundan önceki hayatına kalın bir şerit çekmeye ve her şeye yeni baştan başlamaya, günahlarından tövbe etmeye alamettir. Uykusunda Fetih suresi okuduğunu görenlerin düşmanları kendi tuzaklarına düşer. Camide Fetih suresi okumak ise hedeflerine en kolay, en zahmetsiz ve hayırlı yoldan ulaşarak zafer dolu sonuçlar almak anlamındadır. Maddi ve manevi olarak her türlü yardımı görecek olmaya, hastalık varsa şifa bulmaya, ailevi meselelerin hallolmasına tabir edilir.</p><h2>Rüyada Fetih Suresi Dinlemek</h2><p>Bir başkasından Fetih suresi dinlemek yahut okunduğunu duymak hayırlı bir cemiyete üye olmak, sevap hanesini doldurmak, kişiye yardımı dokunacak arkadaşlar edinmek ve muradına ulaşmak manasındadır. Umulan, niyet edilen her işin gerçekleşeceğine, kişinin omuzlarındaki yükün hafifleyeceğine, ne derdi varsa kısa süre içinde son bulacağına alamettir.</p><h2>Rüyada Fetih Suresi Görmenin Psikolojik Yorumu</h2><p>Maddiyattan çok manevi değerleri hayatında ön planda tutan ve ailesine, sevdiklerine ehemmiyet gösteren kişilerin prensipli, doğru bildiklerinden şaşmayan hayatlarına işaret eder. İnancını en doğru şekilde yaşamaya çalışan, dünyevi zevkleri tadan ama ölüm sonrasına da yatırım yapan kişilerin zengin maneviyatlarına ışık tutar.</p><p>Rüyada Fetih suresini veya ondan bir ayeti okuduğunu veyaüzerine okunduğunu görmek, Allah yolunda cihat etmeye, darlıktan genişliğe ve maksadına kavuşmaya işarettir.</p><p>İbn-i Sîrîn'in yorumuna göre: Rüyanızda Fetih Sûresini okuduğunuzu veya okuyan birinden dinlediğinizi görmeniz; Allah'ın nusretine mazhar olacağınıza, size hayır kapılarının açılacağına, günahlarınızın bağışlanacağına, duanızın kabul olacağına, düşmanlarınıza galip geleceğinize ve dünyanızın da, âhiretinizin de hayır olacağına yorumlanır.</p><p>İbn-i Şirin diyor ki: İnna Fetahna Sure-i Celilesini tamamen veya kısmen kıraat eden veyahut kıraat olunduğunu işiten kimseye, Allah-ü Teala Takdis Hazretleri yardım eder. Hayır ve menfaat kapılarını açar. Nusret buyurur, yardım eder.Kirmani ise, "Allah (C.C.) rüya sahibine mağfiret eder. Duası makbul ve müstecab olur. Yani duası kabul edilir. Ümit ettikleri gerçekleşir." diyor.Cafer-i Sadık şöyle buyuruyor: Allah-ü Teala rüya sahibini düşmanına karşı muzaffer kılar, onu cihadda muvaffak eder.Abdulgani'ye göre, rüyayı gören arkadaşlarına ve akrabalarına faydalı olur.İbn-i Kesir diyor ki: Cihada gider ve gaza edip düşmanını yener.Nafi'nin yorumu ise şöyle: Darlıktan kurtulur. Dilediği şeye nail olur. Kendisine hayrat kapıları açılır. İbn-i Fuzale demiştir ki: Dünya ve ahiret saadetini kazanır.</p></body></html>
