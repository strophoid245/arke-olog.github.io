<!DOCTYPE html><html><head><title>Rüyada Saçının Kelleştiğini Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Saçının Kelleştiğini Görmek</h1><p>Rüyada saçının kelleştiğini görmek, sıkıntılara, kedere ve hastalıklara işarettir. Rüyayı gören kimsenin hayatında düzensizliklerin baş göstereceğine, hane içinde çatlak seslerin yükselmesi ve herkesin kendi başına hareket etmesi üzerine aile birliğinin sarsılacağına yorumlanır. Otorite kaybına da vurgu yapan rüya, çocuklarına ve eşine sözünü dinletemeyecek olan rüya sahibinin iktidarının zayıflayacağını, olayların gidişatından ötürü kontrolünü kaybedeceğini bildirir. İş yaşantısında da sıkıntıların habercisi olan rüya, ortaklıkların bozulacağını, çalışma arkadaşlarıyla vuku bulacak kavgaları veya kırıcı konuşmaları da ifade eder. Pek çok sıkıntının ve hastalığın arka arkaya gelmesinin kişinin üzerinde baskı oluşturacağı ve üzüntüsünü sürekli içine atan rüya sahibinin depresyona gireceğini, ruhsal açıdan iyi hissetmeyeceğini işaret eder.</p><h2>Rüyada Saçının Döküldüğünü Görmek</h2><p>Ailede ortaya çıkacak bazı üzücü olayların ve yaşanacak felaketlerin, ağır hastalıkların, uzun süren sorunların delaletidir. Kişinin kendisinin ya da birinci derecede yakınlarının başına gelecek kaza ya da ağır bir soruna yorumlandığı gibi, özel hayat dışında da kötü haberlerin geleceğini bildirir. İş konusunda şanssızlıkların yaşanacağını, gelirdeki azalma neticesinde borç batağına girecek olan rüya sahibinin para sorunları nedeniyle ailesini geçindirmekte her geçen gün daha da zorluk çekeceğini işaret eder.</p><h2>Rüyada Kel Kaldığını Görmek</h2><p>Tamamen kel kaldığını görmek sahip olunan her türlü malın elden çıkacağını veya kaybedileceğini tabir eder. İcra nedeniyle eve, iş yerine haciz gelmesi, işten kovulmak, uzun süre iş bulamamak demektir. Evli kimselerin evliliklerinin bozulacağını, yalnız kalacaklarını ve dost çevrelerinde de ciddi azalmalar olacağını, bekarlar için de kısmetlerinin kapanacağı bir döneme gireceklerini bildirir.</p><h2>Rüyada Saçının Kelleştiğini Görmenin Psikolojik Yorumu</h2><p>Derin bir yalnızlık, kimsesizlik duygunun kişiye hakim olduğunu, sosyal çevreyle olan bağda zayıflamaların meydana geldiğini bildirir. Giderek içine kapanan, sıkıntılarını veya üzüntülerini başkalarıyla paylaşmaya yanaşmayan, sıkılgan kimselerin ruh hallerini ifade eder.</p></body></html>
