<!DOCTYPE html><html><head><title>Rüyada Karanlık Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Karanlık Görmek</h1><p>Rüyada karanlık görmek hem hayra hem de şerre işaret eder. Kötü nefisli kişiye, zalime ve art niyetleri olan kimselere delalet ettiği gibi bir yandan da başarıya, anlaşmaya, gönül almaya ve mutluluğa işaret eder.</p><p>Rüyasında kendini karanlık bir yerde titrerken gören kişi gözü kara olarak atıldığı, sonundan da aslında hayır beklemediği bir işte fayda bulacak demektir. Aynı zamanda da zorlukları aşmaya ve feraha kavuşmaya işarettir. Rüyada karanlık ama loş bir ışığın yansıdığı oda, hala bir ümit olduğuna hiçbir şeyin bitmediğine tabir edilir. Rüya sahibi zifiri bir karanlığın içinden gün ışığına çıkarsa şefaate kavuşur.</p><h2>Rüyada Karanlık Yolda Yürümek</h2><p>Rüyada karanlık bir yolda yürüdüğünü gören kişi tüm umutlarını kaybetmiş, karamsar ve üzgün kişidir. Yaşadığı kötü bir olayın etkisiyle hala kendine gelememiş, mutluluğa olan inancını da kaybetmiştir.</p><h2>Rüyada Karanlık Sokakta Yürümek</h2><p>Rüyasında karanlık bir sokakta yürüyen kişi hak yolundan ayrılacak diye tabir edilir.</p><h2>Rüyada Karanlık Oda Görmek</h2><p>Rüya sahibinin kâh maddi kâh manevi sıkıntılar nedeni ile işin içinden çıkamayıp kara kara düşünmesine işaret eder. Rüya sahibi için doluya koysa almaz, boşa koysa dolmaz durumu söz konusudur.</p><h2>Rüyada Karanlık Orman Görmek</h2><p>Rüya sahibinin yalnızlık ve çaresizlik içinde olduğuna işaret eder. Rüya sahibi düşünceleri konusunda anlaşılamadığı için kendini mutsuz ve bir başına kalmış hissediyor demektir.</p><h2>Rüyada Karanlık Ev Görmek</h2><p>Rüyasında karanlık ev gören kişinin başı derttedir. Bu kişi bazı belalı işlere ya da belalı kimselere bulaşmış, şimdi de bunun ceremesini çekiyor diye ifade edilir.</p><h2>Rüyada Karanlık Hava Görmek</h2><p>Bu kişinin tepesinde kara bulutlar geziyor ve kısmetsizlik bir türlü yakasından düşmüyor demektir. Bazı rüya tabirlerine göre karanlık hava o bölgede yaşayan herkesi ilgilendirecek olan belalı bir olaya işarettir.</p><p>Zulmete, sapıklık ve zulmetmeye, sevginin galip gelmesine, fısıldaşmaya, bazı hususları gizlemeye, karanlıktan aydınlığa çıkmak küfür ehli için hidayete, günahkar için tövbeye delalet eder.</p><p>Rüyada görülen karanlık, sapıklık ve hayrettir. Bundan dolayı rüyada karanlıktan aydınlığa çıktığını gören kimse, kafir ise, Müslüman günahkar ise, tövbe eder. Hapis ise, hapislikten kurtulur.Karanlık zulme de işarettir. Bu sebepten bir kimse karanlık bir yere girdiğini görse, zalim olmasına işarettir. Karanlık görmek, göz ve kalbinin kararmasına ve halktan gizlemek istediği şeyi gizlemeye işarettir.</p><p>Rüyada karanlık görülmesi sapıklıkla yorumlanır. Kimsenin rüyasında karanlık bir yerin ani olarak aydınlandığını ya kendisinin karanlık bir yerden aydınlığa çıktığını görmesi; o kimin eğer günahları varsa bunlara tövbe edeceğine, eğer tutuklu ise tahliye edileceğine, eğer hasta ise şifa bulacağına ve eğer bir kimseye borcu varsa onu ödeme imkanı bulacağına işaret eder.</p><p>Rüyada görülen karanlık, sapıklık ve hayrettir. Bundan dolayı, rüyada karanlıktan aydınlığa çıktığını gören kimse, kafir ise, Müslüman; günahkar ise, tevbe eder. Hapis ise, hapislikten kurtulur.Karanlık zulme de delalet eder. Bu sebepten bir kimse karanlık bir yere girdiğini görse, zalim olmasına delalet eder. Karanlık görmek, göz ve kalbinin kararmasına ve halktan gizlemek istediği şeyi gizlemeye delalet eder. Bazan da karanlık «Sevda'nın galip gelmesine, geceleri hikaye söylemeye, birisiyle fısıldaşmaya ve bu durumu diğer şeylere tercih etmeye», bazan da safraya delalet eder.</p><p>Cafer-i Sadık buyurmuştur ki: Karanlık şunların temsilcisidir; küfür, şaşkınlık, işlerde güçlük, talihsizlik, günah ve dalalet. Karanlıktan aydınlığa çıkan, dindar fakat fakirse, zengin olur. Kafir veya günahkarsa hidayet bulur.İçinde bulunduğu karanlığın birdenbire aydınlandığını gören, üzüntüden kurtulur, zalimse insafa gelir. Karanlıktayken aydınlığa giren, lakin ardından yine karanlık içinde kalan, Allah korusun münafık(*) olur. Ayrıca Bkz. Gece.</p></body></html>
