<!DOCTYPE html><html><head><title>Rüyada Afiş Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Afiş Görmek</h1><p>Rüyada afiş görmek, türüne göre veya görülen afişin niteliğine göre yorumlanmalıdır. Eğer duvarda iş için oluşturulmuş bir afiş görülüyorsa uzun süredir herkesten saklanan bir sırrın artık gün yüzüne çıkacağını ve yakın çevrenin sitemleri ile karşılaşılacağını, pek çok insana açıklama yapmak durumunda kalınacağını tabir eder. Aynı zamanda bu sırrın ortaya çıkmasında yakın bir arkadaşın kendisini tutamayıp ağzından kaçırması sebep olacak demektir. Bu durumun rüya sahibinde yarattığı hayal kırıklığı ve güvensizlik yüzünden bazı dostlukların yeniden gözden geçirileceğine yorumlanır. Siyasi bir afiş görmek ise iş yaşantısında kişinin ayağını kaydırmak isteyen veya makamında gözü olan birinin varlığına dikkat çekerek, özellikle yakın zamanda çalışılan projeler konusunda ketum davranmanın ehemmiyetine dikkat çeker.</p><h2>Rüyada Afiş Asmak</h2><p>Kendisini duvarlara afiş asarken gören kişilerin hayatlarında örnek aldığı insanlar vardır ve bu kişileri yakından takip ederek onlar gibi olmaya çalışan rüya sahibinin başarılarında bu tavrının payı olacak demektir. Başkasının afiş astığını görmek imrenme huyu nedeniyle kişinin kendi özelliklerinin farkına varamadığını ve öz güven eksikliği duyduğunu tabir eder. Gereksiz yere başkalarını örnek almak ve kendi yeteneklerini değerlendirmemek demektir.</p><h2>Rüyada Kendi Afişini Görmek</h2><p>Üzerinde kişinin resmi olan afişler asıldığını görmek güzel bir başarının ifadesi, gelecek günlerin sürprizlerle dolu olacağının müjdesidir. Başkalarının kıskanacağı işlere imza atmak ve yapılan işte ünlü biri haline gelmek demektir. Tamamen kendi emeği ile bir yere gelmek, kimseye minnet etmeden yaşamak anlamındadır. Tanımadığı birinin kendi afişini astığını veya duvara yapıştırdığını görmek ise herkesin ilgisini çeken bir yaşama sahip olmak, insanların imrenen bakışlarını üzerinde hissetmek şeklinde yorumlanır.</p><h2>Rüyada Afiş Görmenin Psikolojik Yorumu</h2><p>Görünen yaşamın perde arkasını simgeleyen bu rüya herkesin sakladığı sırların varlığına ve bu sırların ortaya çıkacak olmasından ötürü duyulan bir endişeye işarettir. Diğer yandan toplumsal değerlere ve başkalarının görüşlerine fazlasıyla değer vermekten ötürü sürekli otokontrollü şekilde yaşandığını da ifade eder.</p><p>Her türlü afiş, gizli tutulan sırların açığa çıkmasına ve bundan dolayı sıkıntıya girmeye delalet eder.</p><p>Kişinin rüyada kendini afişte görmesi veya afiş yaparken görmesi; çalışma hayatında ihmalkâr bir tutum sergileyeceğine, birtakım kendini bilmez kişilerin dedikodusu yüzünden üzüleceğine ve dostlarından yakın alâka görmeyeceğine yorumlanır.</p></body></html>
