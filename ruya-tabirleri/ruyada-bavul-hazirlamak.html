<!DOCTYPE html><html><head><title>Rüyada Bavul Hazırlamak - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Bavul Hazırlamak</h1><p>Rüyada bavul hazırlamak, beklenmedik gelişmeler karşısında kişinin hazırlıklı olması, kişisel çıkarlarına uygun yeni fırsatları kaçırmadan değerlendirmesi gerektiğine ve şanslı bir dönemde olduğuna işarettir. Yolculuk anlamına da gelen rüya boşanmış kimseler için yeni bir evliliğin kapıda olduğuna, uzun sürecek, sağlam dostluklar kurulacağına da delalettir. Bavul hazırlayıp evden çıkan kişi, gün içinde yoldan gelen bir tanıdığı ile görüşür. Bavulunu hazırlayıp yeniden boşaltan kimse ise, çok istediği bir hayalden vazgeçerek, bambaşka bir düşün peşine düşer. İş konusunda verilecek ani bir kararla veya istifayla da açıklanan rüya, maddi anlamda da farklı kazanç yöntemleri deneneceğine ve birikim yapılacağına alamettir.</p><h2>Rüyada Bavul Boşaltmak</h2><p>Bir hayalin sonuna gelindiğini, başvurulacak başka yolun kalmadığını, her türlü çabanın gösterilmesine rağmen mevcut sıkıntıların düzelmediğini ve kişinin havlu atmak zorunda kalacağını bildirir. Ciddi bir rekabet yaşanan işyerlerinde çalışan kimseler için gözden düşüleceğine ve kendisinin hak ettiği bir terfiyi başkasının alması sonucu derin bir hayal kırıklığı yaşanacağını tabir eder. Bavulunu boşalttığını gören kişi evli ise, eşi ile arasında kısa süreli bir ayrılık gündeme gelebilir.</p><h2>Rüyada Bavul Almak</h2><p>Rüya sahibinin geleceğine yönelik kararlarını tamamen kendisinin verdiğini, karşısına çıkacak fırsatları en iyi şekilde değerlendirerek başarı dolu bir hayata atılacağını müjdeler. Bavul alan kişinin her alanda sorumlulukları artar ve evli ise çok sayıda çocuk sahibi olur. Hareketli ve enerjik bir yaşam tarzını da simgeleyen rüya, iş hayatında inişli çıkışlı bir grafiğe sahip olunacağını, bu nedenle de kişini aşırı stres yükleneceğini bildirir.</p><h2>Rüyada Bavul Hazırlamanın Psikolojik Tabiri</h2><p>Genellikle sorunlardan kaçan, sorumluluk almak istemeyen ve bu yüzden aşırı benci tutumlar içinde bulunan kimseleri sembolize eder. Egosu yüksek bir kişiliğe, herkesi, her fırsatı kendi çıkarları doğrultusunda kullanmak isteyen kimseleri de simgeleyen rüya, hayata karşı gerçekçi yaklaşılmadığının, sürekli boş hayallerle meşgul olunduğunun da altını çizer.</p></body></html>
