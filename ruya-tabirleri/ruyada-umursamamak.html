<!DOCTYPE html><html><head><title>Rüyada Umursamamak - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Umursamamak</h1><p>Rüyada umursamamak, genellikle diğer rüya unsurları ile beraber ele alınmalıdır. Genel manada, kişinin başına gelecek bir olayda büyük tepkiler vermeyerek sakinliğini koruyacağını, hatta kavga eden iki arkadaşın arasını bularak, onları telkin edeceğini, ara bulacağını ifade eder. Huzur ve sakinlik içinde geçecek günlerin habercisi olan rüya, aşırı yoğun bir çalışma temposuna sahip kişiler için işlere biraz olsun ara vereceklerini, kendilerine, sevdiklerine, ailelerine ve arkadaşlarına zaman ayıracaklarını bildirir. Yaşam temposunu düşürmek, olaylara sakin bir pencereden bakmak ve nesnelliği korumak manasına da gelen rüya, aile içi meselelerde, tartışmalarda acele karar vermeyip, herkesi dinleyecek olmanın ve doğru karar verebilmek için zaman geçmesini beklemenin de delaletidir. İlk başta kötü gibi görünen bir olayın kişinin tez canlı davranmaması sonucunda lehe döneceğini, ilerleyen zamanlarda da sorunun kendiliğinden ortadan kalkacağını haber verir.</p><h2>Rüyada Kavga Edip Umursamamak</h2><p>Tanıdık biriyle kavga edip umursamamak gerçek hayatta o kimsenin yaptığı bir uyarıyı dikkate almamak, bu kimsenin sözlerine kulak vermemek anlamındadır. Rüya sahibinin iyiliği için söylenen sözleri önemsememesi sonrası yaşayacağı bazı sorunlara işaret eder. Kişinin olaylar karşısında çok etraflıca düşünmeden, hızlı karar verip hareket ettiğini ve bu yüzden önemli fırsatları istemeden de olsa kaçıracağını bildirir.</p><h2>Rüyada Ağlayan Birini Görüp Umursamamak</h2><p>Sevilen birinin yardıma ihtiyacı olduğu bir dönemde onu yalnız bırakmak, el uzatmamak ve onun acısına çare olabilecekken hiçbir şey yapmamak demektir. Yakın dostları ve arkadaşları hayal kırıklığına uğratacak, onların kişiye olan bakış açılarını olumsuz etkileyecek davranışlara girmek, her zamanki halin dışına çıkmak ve aşırı bencil davranmak nedeniyle yalnızlaşmak şeklinde yorumlanır.</p><h2>Rüyada Umursamamanın Psikolojik Yorumu</h2><p>Gerçekte sorunları olan kişilerin rahatlamak amacıyla düşüncelerini başka konulara odaklamaya çalıştıklarını, psikolojik olarak iyi hissedebilecekleri işlerle iştigal ettiklerini bildirir. Kişinin problemlerinin farkında olduğunu ancak kendisini üzmemek adına biraz daha sakin olmaya çalıştığını da ifade eder.</p></body></html>
