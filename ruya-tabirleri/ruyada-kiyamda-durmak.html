<!DOCTYPE html><html><head><title>Rüyada Kıyamda Durmak - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Kıyamda Durmak</h1><p>Rüyada kıyamda durmak, gerçek hayatta dinine bağlı, ibadetlerini aksatmadan yerine getiren kimseler için Hac kapılarının açılacağına yorulur ve kazanılacak sevapların habercisidir. Kıbleye değil de, başka bir yöne doğru kıyamda durmak ise niyeti iyi olsa dahi kişinin bilmeden günaha girdiğine ve hayatında kargaşanın egemen olacağına işarettir. Bir toplulukla beraber kıblenin tersine kıyamda durmak yanlış çevrelere girmek, eldeki parayı kumar veya kötü alışkanlıklara yatırmak, evinin, eşinin ve çocuklarının rızkını boşa harcamak manasına gelir. Bir camide cemaatle beraber kıyamda durmak ehli sünnet biri olunacağına, birinin yerine vekil olmaya veya vekalet almaya, dinini her zaman ön plana alarak hareket etmeye alamet eder. Evinde kıyamda durduğunu gören kişi eşinden ve çocuklarından razı olur, hayatını Peygamber efendimizin sünnetlerine uygun şekilde sürdürür.</p><h2>Rüyada Çölde Kıyamda Durmak</h2><p>Çok hayırlı bir rüyadır ve bugüne kadar çektiği çileler ve yaşadığı zorluklarla büyük sınav veren müminlerin bundan sonraki hayatlarında istedikleri ne varsa ayaklarına serileceğini, mutluluk şerbetinden içecekleri gibi, eşleriyle saadet içinde bir ömür süreceklerini ifade eder. Rüya sahibinin evlatlarını dinine bağlı, dürüst ve merhametli bireyler olarak yetiştiren rüya sahibinin her açıdan ferah yaşayacağını delalet eder.</p><h2>Rüyada Camide Kıyamda Durmak</h2><p>Kişi camide tek başına kıyamda durduğunu görürse bir adağının kabul olacağını ve şükür namazı kılacağını, adağının gereğini yerine getireceğini bildirir. Aynı zamanda kişinin fitrelerini veren, ailesi için sık sık fakirlere sadaka dağıtan ve hayır duası alan biri olduğuna da alamettir. Toplulukla beraber camide kıyamda durmak ulema kişilerle muhabbet etmeye, ilim irfan sahibi olmaya, dini konularda söz sahibi olacak bir mevkiye gelmeye yorumlanır.</p><h2>Rüyada Kıyamda Durmanın Psikolojik Yorumu</h2><p>Zor günler geçiren ya da hayatında büyük bir sarsıntı geçirmiş kişilerin inançlarına dört elle sarıldıklarını, manevi anlamda güçlenmek için çabaladıklarını bildirir. İnanmaya olan ihtiyacın, umut etmenin de ifadesidir.</p></body></html>
