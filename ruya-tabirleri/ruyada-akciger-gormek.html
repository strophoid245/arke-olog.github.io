<!DOCTYPE html><html><head><title>Rüyada Akciğer Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Akciğer Görmek</h1><p>Rüyada akciğer görmek, güzel ve olumlu gelişmelerin yaşanacağına işaret eder. Rüya sahibinin beklemedik, hayırlı olaylar yaşayacağına, tam her şeyden umudunu kesecekken ve elini eteğini çekecekken karşısına çıkacak kapılar ve yollar sayesinde ümidini yeniden kazanacağına yorulur. Emeklerin boşa gittiği düşünülürken aslında her şeyin daha yeni başlıyor olacağına tabir edilir. Bu rüya bir yandan da sıkıntılarla karşılaşmaya yorulur.</p><h2>Rüyada Akciğer Hastası Olmak</h2><p>Rüyada akciğer hastası olmak, zorluklarla, gözyaşıyla, gam ve kederle geçecek bir hayata alamet eder. Rüya sahibinin her şeyi kendine dert etmesi nedeni ile hayatı kendine zindan edeceğine ve hayatın güzelliklerini yaşamaktan kendini alı koyacağına işaret eder.</p><h2>Rüyada Nefes Darlığı Görmek</h2><p>Rüyada nefes darlığı görmek, tam tersi şekilde tabir edilir ve rüyayı gören kişinin başarılarına engel olan sorunların ortadan kalkacağına ve kişinin sonunda rahat bir nefes alacağına, huzurunun, keyfinin ve neşesinin yerine geleceğine rivayet edilir.</p><h2>Rüyada Nefes Darlığı Çekmek</h2><p>Rüyada nefes darlığı çekmek, rüya sahibinin ticaret hayatındaki sıkıntılarından kurtulmak için zorunlu olarak bazı kişilerle zararına da olsa el sıkışıp, anlaşma imzalayacağına aksi takdirde borçlarında ve parasızlığından kurtulamayacağına delalet eder.</p><h2>Rüyada Nefesin Kesilmesi</h2><p>Bir kişinin rüyasında nefesinin kesildiğini görmesi hem şer hem de hayır olarak kabul edilir. Bazı rüya tabirlerine göre bu rüya kişinin gerçekten de fiziksel olarak bazı sorunlarla karşılaşacağı anlamına gelirken bazı rüya tabirleri de tam tersini söyler ve bu rüyanın sevinç anlamına geldiği yorumunu yaparlar.</p><h2>Rüyada Soluk Alamamak</h2><p>Rüyada soluk alamamak ya da diğer bir değişle soluksuz kalmak, rüyayı gören kişinin kara kara düşünmesine neden olan ve kendisini eli kolu bağlı çaresiz durumlara düşüren, sorunlarına çözüm bulacağına ve artık yüzünün güleceğine alamet eder.</p><p>Kişinin kendi akciğerini sağlıklı görmesi uzun ömre, onun koktuğunu ve lekelendiğini görmesi kısa ömre, Taze akciğer görmek kadınla tabir edilir.</p><p>Akciğer umumiyetle ömür ile tabir edilir. Dolayısıyla Akciğerin sağlamlığı uzun ömre, onun bozukluyu ise kısa ömre işaret eder.</p><p>Rüyada görülen akciğer, ruhun mahallidir. Bundan dolayı bir kimse rüyada kendi akciğerinin kötü koktuğunu görse, o kimsenin ömrü biter. Yine akciğer, gazap mahallidir. Akciğer kadın ile de tabir edilir. Bir kimsenin rüyada akciğerini siyahlanmış görmesi, rüzgar gelecek kapısının kırılmasına ve yelpazesinin bozulmasına delalet eder. Akciğerin sağlamlığı uzun ömre, onun bozukluğu ise kısa ömre delalet eder.</p><p>Rüyada akciğer görmek; sevinç ve ferahla tabir olunur.İbn-i Şirin diyor ki: Tanıdığı birinin kendisine akciğer verdiğini gören, onun sayesinde sevinir. Bilmediği bir şahsın akciğer verdiğini gören, herhangi bir sebeple memnun olur. Birine akciğer veren, o insanı sevindirir. Tanımadığı bir kişiye akciğer veren, halka hayır yapar.Cabir'ül Mağribi'ye göre eti yenilir bir hayvana ait pişirilmiş akciğer yediğini gören, sevinir. Kolaylıkla mal kazanır. Eti yenmeyen hayvanın akciğeri, harama delalettir. Akciğerinin koptuğunu görenin, eceli yakındır. Aniden vefat eder.Göğsünü yararak akciğerini çıkarıp attığını gören, rahatını kendi eliyle yok eder. Başkasını akciğerini çıkarıp alan, onun malını veya karısını elinden alır. Dolayısıyle üzülmesine sebep olur. Akciğerinin yaralandığını gören, sıkıntı ve üzüntü içine girer. İki akciğere malik olmak, refah ve saadetin kat kat artacağına işarettir. Akciğerde acı ve hastalık görmek; kedere delalettir. Akciğerin büyümesi sevincin artması, küçülmesi ise üzüntünün büyümesidir.</p></body></html>
