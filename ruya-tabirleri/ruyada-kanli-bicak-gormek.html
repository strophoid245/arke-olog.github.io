<!DOCTYPE html><html><head><title>Rüyada Kanlı Bıçak Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Kanlı Bıçak Görmek</h1><p>Rüyada kanlı bıçak görmek, kan görülmesinden dolayı rüyanın tersi şekilde yorumlanmasına neden olur ancak yine de bir işe hile karışacağını, yakın bir zamanda alım satım gibi durumlar içine girilirse dikkat edilmesi gerektiğine işarettir. Aynı zamanda kişinin yükselmesine engel olan birinin kişi hakkında ileri geri konuşarak kuyusunu da kazdığını, rüya sahibinin bulunduğu mevkide gözü olduğunu bildirir. Yakınlık içinde olunan, dostluk ilişkileri olan kimselerle aranın açılacağını tabir eden rüya, oyuna gelineceğini, kendisine kurulan bir tuzağın farkına varılamayacağını da bildirir. Kanlı bıçak gören kişinin arkasından konuşanı çoktur ve gerçek dostu olmaz. Kişinin açığını arayan, ona kötülük yapmak için bekleyen kimselerin varlıklarına delalettir.</p><h2>Rüyada Kanlı Bıçak Tutmak</h2><p>Kendi elinde kanlı bıçak olması hak yolundan uzaklaşıldığını ve kişinin kötü amellere sahip olduğunu, nefsine yenik düşeceğini bildirir. Başkaları aleyhinde konuşmanın ilerleyen günlerde canını sıkacak şekilde ortaya çıkmasına yorulduğu gibi, kişiye temiz duygularla yaklaşan, iyi arkadaşların da giderek uzaklaşacağını delalet eder. Yakın akrabalarla yaşanacak bir kavganın büyüyeceğini ve ilerleyen zamanlarda bazı kimselerle görüşmeme kararı alınacağına, kişinin kindar bir tutum sergileyeceğine ve uzlaşmaya yaklaşmayacağına alamettir.</p><h2>Rüyada Kanlı Bıçak Bulmak</h2><p>Evinin içinde kanlı bıçak bulmak kişiye söylenmeden, danışılmadan iş yapıldığını ve bunları öğrenen rüya sahibinin kırılacağını bildirir. Sevilen birinden duyulacak kalp kırıcı, iğneleyici sözlere de işaret eden rüya, evli kimseler için eşlerini mutlu etmek konusunda aciz kalacaklarını ve ailedeki huzursuzluğun moral bozucu hale geleceğini delalet eder. Sokakta kanlı bıçak bulmak ise araları bozuk kişileri barıştırmaya çalışmak veya eskiden kırgınlık yaşanan birinden haber almak manasındadır.</p><h2>Rüyada Kanlı Bıçak Görmenin Psikolojik Yorumu</h2><p>Geçmişinde büyük bir kaza atlatan, hastanede uzun süre yatan ve hayattan bir süreliğine bağları kesilmek zorunda kalan, işkenceye maruz bırakılan veya benzeri üzücü, travmatik deneyimler yaşayan kimselerin, aynı olayları yeniden yaşamaktan dolayı duydukları korkuyu ifade eder.</p></body></html>
