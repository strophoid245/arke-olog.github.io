<!DOCTYPE html><html><head><title>Rüyada Ayaklar Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Ayaklar Görmek</h1><p>Rüyada ayak görülmesi değişik şekilde tabir edilir. Şöyle ki: Bir kimsenin rüyasında ayak görmesi; anne, baba, rızık, hayvan, para ve yolculuk ile yorumlanır Danyâl (a.s.)'ın yorumuna göre: Bir kimsenin rüyasında bir ayağının kırılmış veya kesilmiş olduğunu görmesi; onun servetinin yarısının gideceğine veya anne-babasından birisinin öleceğine, iki ayağının birden kırılmış veya kesilmiş olduğunu görmesi; yolculuğa çıkacağına veya malını kaybedeceğine ya da öleceğine, rüyasında ayaklarının demirden veya bakırdan olduğunu görmesi; ömrünün kısa ve malının az olacağına, rüyasında ayaklarını sıkıp bağladığını görmesi; bağlayan kişinin tanınmış birisi olması halinde o kimseden hayır ve menfaat göreceğine yorumlanır. Bir kimsenin rüyasında tek ayaklı olup onunla yürüdüğünü görmesi; kendisinden fayda olmayan bir kimseye inanıp ondan beklediği şeyi bulamayacağına, ayağını bir ağaca bağlanmış olarak görmesi; iyiye ve hayra yorumlanmaktadır. Bir kimsenin rüyasında ayaklarının bir hayvan ayağına dönüştüğünü görmesi; kuvvete, ayaklarının kırıldığını görmesi; devlet başkanına veya devlet başkanının yetkilerine yakın yetkisi olan birisine yaklaş­maması gerektiğine ikaz niteliğinde işarettir. Rüyasında ayağının aksadığını gören kimsenin evlenme arzusunda olduğuna, ayağında bir ağrı olduğunu fakat bunun tam olarak yerini tayin edemediğini gören kimsenin; iç yüzünü bilmediği bir sebeple zarar göreceğine, rüyasında birçok ayakları olduğunu gören kimsenin; yolculuğa çıkacağına, fakirse zengin olacağına, bir arzusu varsa yerine geleceğine ve hasta ise şifa bulacağına işaret eder. Câbiru'l-Mağribî'nin yorumuna göre: Bir kimsenin rüyasında ayaklarının kuş ayakları gibi olduğunu görmesi, hayra yorumlanır. Rüyasında ayaklarının yarılmış olduklarını görmesi; altı türlü tabir edilir. Bunlar da: Ömür, çalışma, mal, kuvvet, yolculuk ve eş. Kişinin rüyasında ayaklarının büyümüş olduğunu görmesi kuvvet ve çalışmasının artacağına, azim ve sebata delalet eder. Bir kimsenin rüyasında ayaklarının küçüldüğünü görmesi; kuvvetinin, çalışmasının ve sebatının azalacağına, ayaklarının şişmiş ve fakat acı duymadığını görmesi; ömrünün uzunluğuna ve malının artmasına, ayaklarının şişmiş olduğunu ve aşırı acı duyduğunu görmesi; malının azalacağına, huzuru kaçacağına ve kısa süre sonra da öleceğine, rüyasında ayaklarını eğrilmiş olarak görmesi; çalışmasında doğru yoldan ayrılacağına delalet eder. İbn-i Sîrîn'in yorumuna göre: Rüyada ayakların görülmesi; insanın malı ve yaptığı işleri ile yorumlandığı gibi, ayak parmakları da hizmetçileri ve yardımcıları ile tâbir edilir. Artık rüyanın görülüş şekline göre bunlar değerlendirilir ve yorumu yapılır.</p></body></html>
