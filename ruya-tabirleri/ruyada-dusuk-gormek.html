<!DOCTYPE html><html><head><title>Rüyada Düşük Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Düşük Görmek</h1><p>Rüyada düşük görmek, büyük bir nazara uğramak ve hayati tehlikesi olan bir kazadan kıl payı kurtulmak demektir. Düşük gören kimselerin çevresinde kişiyi çekemeyen, kötülüğünü isteyen, başarılarından mutsuz olan kimseler bulunur. Bir kadının düşük görmesi çocukları ile ilgili sorunlar yaşayacağına, bekarsa çocuk sahibi olmasında bazı aksilikler yaşayacağını ve aşılama ya da tüp bebek gibi yöntemlerle ilerde bebek sahibi olabileceğine yorumlanır. Rüya sahibinin işlerinde meşakkate tabir edildiği gibi, her türlü işte zorluklar yaşamak anlamına da gelir. İş konusunda kişinin ayağını kaydırmak, tökezlemesini sağlamak isteyen gizli düşmanları ya da amirleri de simgelediği gibi, kişinin kendisine yakın bulduğu, hayatındaki çok önemli sırları paylaştığı birinin tüm bildiklerini başkalarına anlatarak kişinin arkasından dedikodu yapacağına, bir süre sonra kişi hakkında konuşulanların ayyuka çıkacağına tabir edilir.</p><h2>Rüyada Düşük Yapmak</h2><p>Evli bir kadının düşük yaptığını görmesi hanesine ve evliliğine çok sayıda insanın karışması yüzünden eşiyle arasında çıkacak anlaşmazlıklara, güçlü fikir ayrılıklarına ve bu yüzden boşanma tehlikesi ile karşı karşıya kalacağına yorumlanır. Bekar insanlar için aşk hayatlarında beklentilerinin altında insanlarla karşılaşacaklarına ve sürekli hayal kırıklığı yaşayacaklarını bildirir. Genç insanlar için eğitimlerinde yön değiştireceklerine veya çok sayıda alana ilgi duymalarından dolayı konsantrasyon sorunu yaşayacaklarına delalettir.</p><h2>Rüyada Düşük Yapan Birini Görmek</h2><p>Kötü bir haber almak ve haberin sahibi olan kişiye yardım etmek için yola çıkmak manasındadır. Kişinin değer verdiği, yanında olmak istediği bir kimseye ulaşmak isterken bazı aksiliklerle karşılaşacağını, söz verildiği halde bazı aksilikler yüzünden yalancı duruma düşmeye ve güven kaybı yaşamaya da tabir edilir.</p><h2>Rüyada Düşük Görmenin Psikolojik Yorumu</h2><p>Genellikle gebe hanımların gördüğü rüyalardan biridir. Doğum endişesi yaşayan veya daha önce hamileliklerinde bazı sağlık sorunları yaşayan, düşük yapan ya da bebek kaybeden insanların gördükleri sembolik rüyalardan biridir.</p></body></html>
