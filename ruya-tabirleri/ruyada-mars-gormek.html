<!DOCTYPE html><html><head><title>Rüyada Marş Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Marş Görmek</h1><p>Rüyada marş görmek, vazifelendirilmek veya yeni bir görev almak suretiyle yoğun günler geçirmek demektir. Bir grupla veya kalabalık bir ortam içinde hareket etmek, yeni insanlarla tanışarak beraber iş yapmak manasına gelir. Marş, genç erkekler için askerlik görevlerini yerine getireceklerini ve yakın zamanda vatani görevleri için yola çıkacaklarını bildirirken aynı zamanda devlet kapısında iş bulmak, işe girmek, devlet sınavlarında başarılı olmak şeklinde de yorumlanır. Rüya sahibinin tüm hayatını belli bir disiplin çerçevesinde devam ettireceğine ve prensiplerine sıkı sıkıya bağlı olmasından ötürü bazen kuralcı davranabileceğine alamettir. Ev içinde de disiplinli bir ebeveyn olmanın neticesinde çocuklarla arada yaşanan bazı problemlere de işaret eder. Marş gören kişiler üniversite veya yüksek lisans tahsili yaparak, akademik çalışmalara imza atarlar.</p><h2>Rüyada Marş Söylemek</h2><p>Kurulan iş hayallerinin ve gelecek için yapılan planların en güzel haliyle gerçek olacağına, bugüne kadar yapılan çalışmaların, verilen emeklerin sonucunun kişiye büyük mutluluk getireceğine alamettir. Geçmişini unutmayan, vefalı evlatlar yetiştirmek, vatana millete faydalı işler yapmak ve hem kendisiyle, hem ailesiyle gurur duymak anlamındadır. Yabancı bir dilde marş söylediğini görmek ise, ataşelik, elçilik ya da diplomatlık gibi görevlerde üstün başarı elde edileceğine, ülkeyi en doğru şekilde temsil etmekten ötürü mükafatlandırılmaya tabir edilir.</p><h2>Rüyada Marş Bestelemek</h2><p>Her konuda kendi çabasıyla bir yere gelen rüya sahibinin, bundan sonraki adımlarını da tamamen kendi bildiği gibi atacağına, elde ettiği başarılarda kimsenin payı olmayacağı gibi, kimseye de minnet duymayacağına alamettir. Marş besteleyen kişiler icatlarıyla ödül alır veya çalışmaları ile mükafatlandırılırlar. Para ödülü, mevki almak gibi anlamlara da gelir.</p><h2>Rüyada Marş Görmenin Psikolojik Yorumu</h2><p>Disiplinli bir hayatın ve katı prensiplerin ifadesidir. Kişinin esnek davranmakta zorluk çektiği meselelerin varlığını bildirir. Bazı konularda katı görüşlere sahip olduğunu, fikrini kolay kolay değiştirmediği gibi, yeniliklere karşı ihtiyatlı davrandığını da işaret eder.</p></body></html>
