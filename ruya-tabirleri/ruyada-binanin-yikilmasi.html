<!DOCTYPE html><html><head><title>Rüyada Binanın Yıkılması - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Binanın Yıkılması</h1><p>Rüyada binanın yıkılması, büyük bir felaketle karşılaşmak anlamına gelir. Kişinin yaşamı var olanın çok dışında bambaşka bir yöne doğru gider ve çaresizlik içinde kalınacağına alamettir. İslami yorumuna göre kişi boğazına kadar günaha batmıştır ve pek çok kişiye kötülük yapmıştır. Bu yüzden rüya sahibinin yaptıklarının cezasını çekeceğine, başına türlü belalar geleceğine ve çok zor durumlar atlatmak zorunda kalacağına alamettir. Bina yıkılması kişinin kaza atlatacağına ve ölümcül tehlikeler altında kalacağına da delalet eder.</p><h2>Rüyada Yıkılan Binanın Altında Kalmak</h2><p>Telafisi olmayan bir kötülükle karşılaşılacağına, kişinin tüm hayatının değişeceğine, fakir ve güçten düşmüş bir kimse olacağına, işyerini kapatacağına, iflas edeceğine, tüm mallarını kaybedeceğine işaret eder. Kişi yıkılan binanın altında kalıp sonra da kurtulursa, yaşayacağı olayların etkisinden kurtularak yeniden ayağa kalkacak ve borçlarını ödeyip işinin başına dönecek demektir. Bu rüya aynı zamanda kişinin münzevi hayatı yaşayacağına, ruhsal olarak içine kapanıp kimselerle görüşmek istemeyeceği bir duruma düşeceği anlamına da gelir.</p><h2>Rüyada Apartman Yıkıldığını Görmek</h2><p>Çok katlı bir apartmanın yıkıldığını gören kişi, bugüne dek biriktirdiği tüm kazancını boş bir vaat uğruna mahveder ve yanlış yatırımlar yüzünden iflasın eşiğine gelir. Tüm emeklerin boşa gideceğine ve yanlış kimseler, yanlış yatırımlar neticesinde sahip olunan her şeyin kaybedileceğine alamettir. Sıkıntılı bir dönem geçiren rüya sahibinin sağlığının da bozulacağını işaret eden rüya, işlerin raydan çıkışına da haber verir ve kişiye dikkatli olması konusunda uyarıda bulunur.</p><h2>Rüyada Binanın Yıkılmasının Psikolojik Tabiri</h2><p>Gerçek hayatında başına kaza gelmesinden, depremden ve hayati kazalardan korkan kişilerin tedirgin ruh hallerini simgeler. Binanın yıkıldığını gören kimseler genellikle kendilerini emniyette ve güvende hissetmez, kimselere de kolay kolay güvenmezler. Herkese şüpheyle yaklaşan ve sürekli olarak sorgulayan bir karaktere de işaret eder. Bu rüya aynı zamanda deprem tehlikesi atlatmış kişilerin bilinçaltlarından da kaynaklanmaktadır.</p></body></html>
