<!DOCTYPE html><html><head><title>Rüyada Çukur Kazmak Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Çukur Kazmak Görmek</h1><p>Rüyanızda bir başkasını içine atmak gayesiyle bir çukur veya kuyu kazdığınızı görmeniz; bir başkasına hile yapacağınıza, ama ne var ki, bu hilenin kendinize döneceğine, rüyanızda bir su yolu (ark) kazdığınızı görmeniz; geçiminiz için devlete müracâat edeceğinize işaret eder. Rüyanızda bir gölün suyunu akıtmak maksadıyla başka bir çukur kazdığınızı görmeniz; bir devlet büyüğünün işine son verilip yerine başka birisinin tayin edileceğine yorumlanır. Bir kimsenin rüyasında bir duvarın dibini kazdığını görmesi; o kimsenin mal kazanacağına, kişinin rüyasında bir taşın altını kazdığını görmesi; o kimsenin katı kalpli bir kişiden bir iş talebinde bulunacağına, rüyasında bir dağı kazdığını gören kimsenin; o kimsenin kötü birisiyle ortak olarak iş yaptığına, kişinin rüyasında bir maden ocağında kazı yaptığını görmesi; o kimsenin o madenden elde edeceğine delalet eder. İmam-ı Nablusî'nin yorumuna göre: Bir kimsenin rüyasında derin bir çukurun içine gittiğini görmesi; o kimsenin sonunda bolluk ve güzel bir geçim ümid edilen bir güçlüğe veya bir kedere maruz kalacağına işaret eder. Bir kimsenin rüyasında derin bir çukur kazdığını görmesi; o kimsenin tahkir edilerek kuvvetten düşürüleceğine yorumlanır</p><p>Rüyasında birini içine atmak için çukur veya kuyu kazan, bir konuda hile yapar. Fakat, o hile sonra kendisine zarar verir. Bir su yolu kazdığını gören, rızkını temin edecek sebepler için çalışır. Bir kanal kazan, geçimi sebebiyle devlet başkanına müracaat eder. Birine zarar vermeyi düşünmeksizin kuyu kazmak evlilik işaretidir.Bir gölü akıtmak üzere başka bir göl kazdığını görmek, devlet başkanı veya valinin azline, bu sebeple yerine başkasının geçeceğine işarettir. Mahzen kazdığını gören, bir kadının yanında çalışır. Fakat o kadına karşı hile yapar. Bir duvarın dibini kazmak, mal kazanmaya delalettir. Bir taşı kazan, katı kalpli birinden yardım bekler ve bu yardımı almak için gayret eder. Dağda kazı yapmak, münafık bir adamla işe teşebbüs etmektir. Saman yığınını kazan, bir işe başlar, bu sayede eline mal geçer. Hububat kümesini kazmak ise, o hububatın cinsinden kazanç sağlamaya işarettir. Madende kazı yapan, aynı tür maden sayesinde kar elde eder.Açılan herhangi çukurun doldurulması, bir işten vazgeçmeye delalet eder. Bazı yorumcular için kazmak, sefer, devirip doldurmak ise, ikamettir. Güçsüz ve zayıf bünyeli yahutta hastası olan birinin bir yeri yıkmak suretiyle doldurması hayırlı değildir.Bir kanalı doldurarak köprü haline getiren; rızkını, kuvvetini muhafaza eder, israftan kaçınır. Bir çarşıyı, binalarını yıkarak dolduran; eğer muktedir olabilecek biriyse, zulmeder.Değilse, belaya uğrar. Bir rivayete göre rezilliktir. Bir evi yıkarak enkaz yığını haline getiren, karısını boşar. Mahzeni yıkıp doldurmak iyi değildir. Bir yolu yıkıp doldurarak tanınmaz hale getirmek, kötü işler yaparak, çok günah işlemeye işarettir. Bir görüşe göre halkın arasına fesat saçar. Kuyu yıkan, bir zindanın tahribine ve içindekilerin kurtulmalarına vesile olur. Bilmediği bir şeyi devirip yıkan, bir işten kasten uzaklaşır. Bir şeyin halkın üzerine yıkıldığını görmek, o topluluğun başına gelecek tehlikeye delalet eder. Abdesthaneyi yıkıp devirenin, işleri bozulur. Bir rivayete göre, halkı çirkin konuşmalarıyla yoldan çıkarıp azdıran insanlarla anlaşmaya işarettir. Kasabayı devirip yıkan, bir kadınla evlenir.</p></body></html>
