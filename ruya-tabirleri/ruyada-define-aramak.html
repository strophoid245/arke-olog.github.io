<!DOCTYPE html><html><head><title>Rüyada Define Aramak - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Define Aramak</h1><p>Rüyada define aramak, bekar erkekler için iman sahibi, dini vecibelerine çok düşkün, namuslu bir bayanla evlilik yapacağına delalettir. Evli kişiler için hayırlı evlatlara sahip olmak, gelecekte onların yaptığı başarılardan gurur duymak anlamına gelir. Define aramak kişinin miras ile ilgili konularda yapacağı yasal girişimlerin de habercisidir. İslami olarak define arayan kişiler için haram kazanç şeklinde de yorumlanır.</p><h2>Rüyada Define Soymak</h2><p>İş konusunda yaşanacak kötü olaylar sonrasında maddi sıkıntılara düşüleceğini ve para konularını düzeltemeyen rüya sahibinin iş yerini kapatmak zorunda kalacağını, iflası ve büyük miktardaki borçları temsil eder. Define soymak başkalarının malında ve parasında gözü olmak şeklinde de yorumlanacağı gibi, kişinin illegal yollara başvuracağını ve bu yüzden başının belaya gireceğini de bildirir. Bekar kişiler rüyasında define soyduklarını görürse aşk arayışlarında evli bir kimse ile karşılaşıp çevre tarafından asla tasvip edilmeyecek bir ilişkiye gireceklerini işaret eder.</p><h2>Rüyada Define Bulmak</h2><p>Mirasa konmak anlamına geldiği gibi, kişinin amansız bir hastalığa yakalanıp uzun süren tedaviler için doktor doktor dolaşacağını, bu süreç boyunca tüm işlerinden geri kalıp maddi olarak da çok yıpranacağını bildirir. Define bulmak bekar kişiler için karşılığı olmayan ve kişiye derin bir kalp sızısı bırakacak aşka da yorumlanır. Bu rüya sorumsuz ve gösteriş için para harcayan, sırf zevk için elindekileri düşüncesizce etrafa savuran kimselere de işaret eder. Evinde define bulduğunu görenin çok sayıda çocuğu olur. Harabe bir yerde define bulmak ise hasta kimselerin vefatına habercidir.</p><h2>Rüyada Define Aramanın Psikolojik Yorumu</h2><p>Maddiyatçı bir kişiliğe sahip olunduğunu, bencillik nedeni ile arkadaş ilişkilerinin bozulduğunu ve kişinin istemese de yalnız bir hayat süreceğini bildirir. Bilinçaltındaki art niyetlere de işaret eden rüya, psikolojik olarak dengesiz ve tutarsız davranan kişilerin melankolik hallerini de sembolize eder.</p></body></html>
