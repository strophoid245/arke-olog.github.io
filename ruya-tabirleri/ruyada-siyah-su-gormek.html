<!DOCTYPE html><html><head><title>Rüyada Siyah Su Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Siyah Su Görmek</h1><p>Rüyada siyah su görmek, hayra yorulmaz ve şer anlamına gelir. Kişinin başına gelebilecek her türlü sıkıntıyı işaret eden rüya, hastalığa yakalanmanın veya hasta olanların daha uzun süre sıkıntı çekeceğinin ifadesidir ancak tüm olumsuzlukların geçici olacağına, bir sınavdan geçileceğine, başa gelen dertler karşısında sakin olmak gerektiğini bildirir. İslami olarak inancına yeterli ehemmiyet göstermeyen rüya sahibinin her an aklını çelebilecek düşmanların varlığına, rızkına göz koyan insanlara karşı da uyarıda bulunur. Komşuluk ilişkilerinin bozulacağı, kavgaların ve kırgınlıkların gündeme geleceği bu sürecin kişi için son derece sancılı geçeceğini bildirir. Maddi zayıflığın, işlerin azalması ve kötü gitmesi üzerine işyeri kapatmanın, işçi çıkarmanın da tabiri olan rüya, kişinin arkasından söylenen kötü sözlere, dedikodulara şahit olmak anlamına da gelir.</p><h2>Rüyada Siyah Su İçmek</h2><p>Uğursuzluk ve şanssızlık nedeniyle kişinin ruhsal yaşantısında büyük sıkıntıların meydana geleceğini bildiren rüya, soğukkanlılığı yitirmenin, olaylara ani tepkiler vermenin, psikolojik açıdan da zayıflamak yüzünden sosyal hayatın dışına çıkarak, yalnız kalmak manasındadır. Siyah su içen hastalanır, eşinden ayrılır, ömür boyu unutamayacağı kötü sözler duyar ve mutsuz olur. Evinde huzursuzluk, sıkıntı eksik olmayacağı gibi, aile üyeleri arasında saygısızlık ve sevgisizlik söz konusu olur. Siyah su aynı zamanda haram mal sahibi olmak, kazancı haram paralardan elde etmek, günah işlemekten çekinmemek olarak da yorumlanır.</p><h2>Rüyada Siyah Suda Yüzmek</h2><p>Yanlış ilişkilerin, yanlış işlerin içine girmek yüzünden boğazına kadar günaha batmak, huzurlu hayatını mahvetmek manasındadır. Kişi için hiç de hayırlı olmayan rüya, kötülük içinde olmaya, nefsine göre davranmaya, zahmetle mal elde etmeye yorumlanır. Her türlü kötü havadise de işaret eden rüya, suda yüzüp çıkılması halinde tüm bunların geçici olacağına daha sonra rahata erileceğine yorulur.</p><h2>Rüyada Siyah Su Görmenin Psikolojik Yorumu</h2><p>Geçmişin kişi üstünde yıkıcı bir etki yarattığına ve bu yükten kurtulmak için çabalayan rüya sahibinin yeterli psikolojik desteğe sahip olamadığına yorumlanır.</p></body></html>
