<!DOCTYPE html><html><head><title>Rüyada Azar İşitmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Azar İşitmek</h1><p>Rüyada azar işitmek, hoşa gitmeyecek, kişinin gururunu zedeleyecek ve sevdiği insanlara karşı kalp kırıklığı yaşayacağı bir takım sözler işitmeye, olumsuz, üzücü ve kişinin psikolojisini bozacak bazı olaylar yaşanacağına alamettir. Azar işitmek, aileden gelecek baskılara veya uyarılara da alamettir ki, özellikle genç yaştaki kimseler için her ne kadar saf duygularla hareket etseler dahi, karşılarında kötü niyetli insanlar olduğunu fark etmedikleri için zarar görmelerinin olası olduğunu, ailelerin çocuklarını bu konuda defalarca uyaracağına yorumlanır. Kabahat işlemek ve kendisine değer veren kimseleri hayal kırıklığına uğratmak manasına gelen rüya, burnunun dikine gitmek yerine, çevreden gelecek eleştirilere dikkat etmenin kişiyi gelecekte daha mutlu bir birey yapacağına, daha az hata yapacağından dolayı iş konusunda da başarı merdivenini çok düzgün şekilde çıkacağını delalet eder.</p><h2>Rüyada Anne Babasından Azar İşitmek</h2><p>Ailevi çatışmaların, aile içinde kişinin davranışlarındaki hoşnutsuzluk üzerine çıkan tartışmaların giderek artacağına ve kişinin anne babasından ciddi uyarılar alacağına yorulur. Rüya sahibinin kendi hayatına çeki düzen vermek ve hareketlerine dikkat etmek üzere düşünmesi gerektiğini bildiren uyarıcı bir rüyadır ve gidişatın değişmemesi halinde tüm iş ve özel yaşamın sıkıntıya gireceğini de tabir eder.</p><h2>Rüyada Öğretmeninden Azar İşitmek</h2><p>Doğru olanı yapmak yerine, daha çok risk almak ve hatalara düşmek demektir. İş hayatındaki kimseler için ideallerini, hedeflerini çok yüksek tutmalarının kariyerlerindeki sert düşüşlere neden olacağını, başarılı oldukları alanlarda dahi sıkıntı yaşayacaklarını bildirir. Kendine fazla güvenmenin, egoların peşinden gitmek suretiyle kimseyi dinlemiyor olmanın kişiye büyük zararlar vereceğini de işaret eder.</p><h2>Rüyada Azar İşitmenin Psikolojik Yorumu</h2><p>Çekingen, başkalarından eleştiri almaktan korkan ve öz güven eksikliği yaşayan kimselerin sosyal hayattaki zayıflıklarına, insanlarla güçlü ve sağlıklı bağ kurmakta zorlandıklarını ifade eder. Günlük hayatı sıkıntıya düşürecek kadar silik bir karaktere sahip olmanın, ciddiye alınmamaktan ötürü zedelenen onurun da sembolüdür.</p></body></html>
