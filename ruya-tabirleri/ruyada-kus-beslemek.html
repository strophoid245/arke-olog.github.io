<!DOCTYPE html><html><head><title>Rüyada Kuş Beslemek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Kuş Beslemek</h1><p>Rüyada kuş beslemek, kişinin büyük bir hazırlık içinde olduğunu, kendisini kanıtlamak için uğraş verdiğini ve bir süre sonra herkese hayatıyla ilgili önemli bir kararı açıklayacağını bildirir. Kuş besleyen kişiler gizliliğe düşkün olurlar ve hayatlarındaki her şeyi paylaşmazlar. İş konusunda ser verip sır vermemek, ortakla çalışan kişiler için ortağına güvense de yine de her zaman temkinli olmak manasına gelir. Kuş beslediğini gören kişiler aldıkları bir haber sonrasında yaşamlarındaki bazı detayları ve koşulları değiştirmek için kolları sıvarlar. Rüya sahibinin büyük bir dönemece gireceğini, uzun süre düşünmesi gerektiğini ve asla acele karar verip harekete geçmemesi gerektiğini de işaret eder. Güzel haberler vermek, iyi gelişmeler yaşamak ve sevdikleriyle beraber sevinmek, kutlamalar yapmak manasına da gelir.</p><h2>Rüyada Yaralı Kuş Beslemek</h2><p>Eskide kalması gereken ama rüya sahibi için hala geçerliliğini koruyan bir gönül ilişkisine haber veren rüya, bu kimseyle yüz yüze görüşülmese dahi, iletişim halinde olunacağına tabir edilir. Evli kimseler için eski ilişkilerine dönüş yapmak yüzünden eşleriyle aralarında çıkacak kıskançlık kavgaları ve ayrılma kararlarını da beraberinde getirir. Geçmişten kurtulamayan rüya sahibinin bugününü ve geleceğini ciddi anlamda tehlikeye atacağını bildiren rüya, henüz olgunlaşmamış şartları da bildirir.</p><h2>Rüyada Güvercin Beslemek</h2><p>Özgürlük anlamına gelir ve genellikle hüküm giymiş ya da tutuklu bulunan kişilerin hürriyetlerine kavuşacakları günü iple çektiklerini işaret eder. Yoğun bir hasret duygusu yaşayan rüya sahibinin kısa bir zaman sonra sevdiklerine kavuşacağını işaret eder. Güvercin beslemek iyi haberler almanın, yeniden hayata tutunmanın ve sıfırdan başlamanın da delaletidir.</p><h2>Rüyada Kuş Beslemenin Psikolojik Yorumu</h2><p>Rüya sahibinin içindeki küçük umutları yeşertmek için aşırı gayret sarf ettiğini, başına gelen olumsuz olaylardan dolayı ruh halini sağlam tutabilmek adına, her şeyde bir iyilik görmeye çalıştığını işaret eder. Yorgun bir ruha, zihinsel karmaşaya da tabir edilir.</p></body></html>
