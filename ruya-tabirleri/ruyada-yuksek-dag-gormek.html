<!DOCTYPE html><html><head><title>Rüyada Yüksek Dağ Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Yüksek Dağ Görmek</h1><p>Rüyada yüksek dağ görmek, amaçlanan hedefte doğru adımlar atmaya, iş büyütmeye ve kazancı katlayacak ortaklıklar kurmaya yorumlanır. Yüksek dağ gören kimseler mesleklerinde el üstünde tutulan, herkes tarafından önemsenen, varlıklı ve saygın kimseler olurlar. Büyük buluşlar yaparak tarihe ismini yazdırmak, akademik açıdan önemli çalışmalar yapmak, kitleleri aydınlatmak, siyasete atılmak manasına da gelen rüya erişilecek makamın kişiye hayır getireceğine, her türlü yeniliğin mutluluk vereceğine, ruhen tatmin bulmaya da tabir edilir. Manevi duyguların yükselişe geçeceği bu dönemde kişi hayatındaki artıları ve eksileri gözden geçirerek yeni kararlar alır ve yoluna daha emin adımlarla devam eder. İş bulmanın, kariyer yapılabilecek kurumsal firmalarda, önemli devlet makamlarında görev almanın da müjdecisi olan rüya, her anlamda doyuma ulaşılacağının haberini de verir.</p><h2>Rüyada Yüksek Dağa Tırmanmak</h2><p>İleri görüşlülüğü sayesinde geleceğini sağlam temeller üzerine kuran rüya sahibinin bundan sonraki yaşamında mutluluktan ayaklarının yerden kesileceğini, kendisine verilen görevleri başarıyla tamamlayacağını, sıkıntılarını geride bırakacağını ve maddi gücüyle beraber saygınlığını da kazanacağını bildirir. İtibarlı bir aileye mensup olmanın, asil davranışların kişiye her ortamda başarı getireceğini, ailesinin yüzünü kara çıkarmadan, inançlı ve hırslı şekilde yaşayacağını tabir eder.</p><h2>Rüyada Yüksek Dağ Yolu Görmek</h2><p>Yaşamını değiştirmek için gereken cesareti bulan rüya sahibinin, hayat görüşüyle beraber çalıştığı iş alanını da değiştireceğine, bundan sonraki adımlarını tamamen kendi emellerine uygun atacağını, kendisine köstek olan, olumsuz sözler söyleyen insanları da uzak tutacağını işaret eder. Aklını kullanan, duygularıyla değil, tecrübeleri ve bilgileri ile hareket eden kimselerin eninde sonunda hedeflerine ulaşacaklarını müjdeleyen hayırlı bir rüyadır.</p><h2>Rüyada Yüksek Dağ Görmenin Psikolojik Yorumu</h2><p>Pek çok emeli, arzusu olan, kalıcı işler yapmak istemenin, ismini insanlara duyurmak için çalışmanın ifadesidir. Kendine olan güven kadar, yeteneklerinin farkında olmak, yüksek hedefler koymak ve hırslı olmak demektir.</p></body></html>
