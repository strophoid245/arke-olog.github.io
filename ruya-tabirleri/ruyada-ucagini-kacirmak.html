<!DOCTYPE html><html><head><title>Rüyada Uçağını Kaçırmak - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Uçağını Kaçırmak</h1><p>Rüyada uçağını kaçırmak, ayağa gelmiş güzel bir fırsatı göremeyen rüya sahibinin sonradan pişmanlık duyacağını bildirirken, içinde bulunulan dönemin benzer başka fırsatlara gebe olduğunu da ifade eder. Üzücü bir olay yaşansa da kısa süreceğini, sonrasında kişiyi mutlu edecek güzel gelişmeler olacağını, iş konusunda alınacak yeni teklifleri alamet eder. Bir öğrencinin uçağını kaçırması her şeyi yerli yerinde yapacağını, çalışkanlığı ve azmi sonucunda istediği sonuca erken yaşlarda varacağını, hayalindeki mesleği icra edeceğini ifade eder. Evli birinin uçağını kaçırdığını görmesi ev değişikliğine ya da ev almaya delalettir. Yaşlı birinin bu rüyayı görmesi ise, sağlık sorunlarından kurtularak daha uzun yıllar sevdikleri ile zaman geçireceğini bildirir. Umutsuzluktan sıyrılmak, kişiyi mutsuz eden ayrıntılardan uzaklaşmak anlamına da gelir.</p><h2>Rüyada Uçak Kaçırmak</h2><p>Bir korsan olup uçak kaçırdığını görmek, başka birinin hakkına göz koymak ya da başkasının hakkını almak yüzünden günah işlemek demektir. Aşırı hırs yüzünden kişinin bazı yanlışlarının farkına varamadığını, gurur verici işler yaparken bir yandan açgözlü davrandığı için kendi değerini düşürecek şeyler yaptığını ifade eder. Bir kadının uçak kaçırdığını görmesi eşine karşı üstünlük sağlayacağını, ev idaresini ele alacağını yahut mevki olarak eşinden daha yüksekte çalışacağını tabir eder.</p><h2>Rüyada Uçak Biletini Kaybetmek</h2><p>Önemli bir konuda söz verip tutamamak veya bir yıl dönümü, kutlama gibi mühim bir günü unutmak yüzünden sevilen kimseleri incitmek demektir. Ufak tefek sıkıntıları işaret eden rüya, geçici kırgınlıkların, yüzeysel sorunların varlığına alamettir. Kişiyi derinden etkilemeyecek ama gündemi değiştirecek bazı aksilikler yüzünden tatil ya da yolculuk planlarını ertelemek şeklinde yorumlanır.</p><h2>Rüyada Uçağını Kaçırmanın Psikolojik Yorumu</h2><p>Telaşlı ve heyecanlı bir bekleyiş içinde olan kimselerin gördükleri rüyalardandır. Genel olarak önemli bir sınava girmeden hemen önceki günlerde yaşanacak aksiliklerin endişesinden kaynaklanan huzursuzluğu simgeler. Sınav, mülakat veya kişi için hayati önemi olan durumların yarattığı gerginliklerin ifadesidir.</p></body></html>
