<!DOCTYPE html><html><head><title>Rüyada Çete Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Çete Görmek</h1><p>Rüyada çete görmek, kişi için sıkıntı anlamına gelir. Bela ve kötülükler içinde kalmak, istenmeyen bir kavganın ortasında muhatap olarak yer almak, yanlış bir hamle ile tüm okları, şimşekleri üzerine çekmek manasına da gelir. Kişiye karşı görüşü olan ve zarar vermek için bir araya gelen bir topluluğa, iş yerinde rüya sahibinin arkasından konuşan çok sayıda çalışana da alamettir. Bu rüya tehlikeli olabilecek ilişkiler içine girmekten uzak durmak konusunda kişiyi uyarır ve ilerleyen günlerin son derece riskli olacağını da bildirir. Yatılacak yanlış adımların uzun sürecek mahkemelik bir süreci başlatabileceğine, özellikle geçmişte ödenmeyen veya kapandı sanılan bir borcun bugünlerde kişinin karşısına çok yüklü bir miktarda çıkarak can sıkıntısı yaratacağına da alamet eder.</p><h2>Rüyada Çeteye Girmek</h2><p>Başını derde sokmak, kişiyi yolundan sapması için aklını çelecek arkadaşlıklar kurmak ve kötü günlerde yanında dost bulamamak anlamına gelir. Yanlışlarla dolu günler geçirecek olan rüya sahibinin gittiği yolun kendisine zarar verdiğini anlaması geç olacağından, gelecekte kötü günler yaşanır. Şer dolu işlere bulaşmak, başkalarına iftira atmak ve kendisine ait olmayan bir mala, paraya göz dikerek gasp etmek manasına da gelir. Hırsızlık veya dolandırıcılık gibi suçlar yüzünden yargılanmak şeklinde de yorumlanabilir.</p><h2>Rüyada Çete Savaşı Görmek</h2><p>Akrabalar içinde yaşanacak bir husumet nedeni ile insanların kutuplaşacaklarını ve uzun süren çekişmeli durumların gündeme geleceğini, hem kişiyi, hem de ailesini hedef alan sözlerin duyulacağı, kirli çamaşırların ve sırların ortalığa saçılacağı bir dönemi işaret eder. Kişinin ahlaki olmayan durumlarla karşılaşmak zorunda kalacağı ve duygusal olarak çok yalnız ve kötü hissedeceği anlamına gelir.</p><h2>Rüyada Çete Görmenin Psikolojik Yorumu</h2><p>Gerçek yaşamda güçlü olmanın fiziksel güçten ve sert olmaktan geçtiğini düşünen, çevresine karşı vurdumduymaz, inatçı bir tutum sergileyen ve suça karşı meyli olan kimseleri ifade eder.</p><p>Bir kimsenin rüyasında bir eşkıya çetesi görmesi; o kişinin kötü bir haberle karşılaştığından dolayı sağlık durumunun bozulacağına delalet eder. Bir rivayete göre: Kişinin rüyasında bir çete tarafından yolu kesilerek soyulduğunu görmesi; onu maddî yönden tongaya düşürmek isteyen birtakım insanların varlığına ve bu bakımdan da çok dikkatli olması gerektiğine işaret eder.</p></body></html>
