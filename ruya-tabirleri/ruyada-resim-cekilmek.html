<!DOCTYPE html><html><head><title>Rüyada Resim Çekilmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Resim Çekilmek</h1><p>Rüyada resim çekilmek, ün sahibi olma düşüncesi ile hareket edilirken, başka kişilere haksızlık yapıldığına ve kişinin kibirli halleri yüzünden sürekli olarak sorunlarla boğuştuğuna işaret eder. Resim çekildiğini gören kimse gizli kapaklı işler içinde olduğundan, başka kişileri hayatından uzak tutmaya çalışır ve bu durum özel hayatına da olumsuz yansır. Kişisel ilişkilerde yalan söyleyen biri olunduğuna ve yakınlarındaki kişilerin haklarını gözetmeden, sorumsuz bir hayat yaşandığına da alamettir. Başkalarına hava atmak için her fırsatı kullanan kimseler yüzünden çekilecek sıkıntılara ve boş işler peşinde koşmaktan dolayı eldeki imkanların kaybedileceğine de delalettir.</p><h2>Rüyada Resim Çektirmek</h2><p>Bir fotoğraf stüdyosunda resim çektirdiğini gören kimse iş hayatı ile ilgili beklenmedik gelişmeler yaşar. Terfi veya iş yolculuğu gibi anlamlara da gelen rüya, aynı zamanda kişinin kendi yeteneklerini ortaya koyabileceği bambaşka bir deneyim içine gireceği, sonucunda da büyük övgüler alacağı şeklinde de yorumlanır. Resim çektirmek kişinin ailesiyle ilgili bir sırrın, kötü niyetli kişiler tarafından kullanılarak sıkıntıya neden olacağına da tabir edilir.</p><h2>Rüyada Resim Çekmek</h2><p>Başkalarının hayatına özen göstermeyen ve her şeye burnunu sokma gayreti içinde olan kişilere tabir edilir. Resim çektiğini gören kimse, iş konusunda sürekli olarak ilgisi dağınık çalışır ve başladığı işleri bitiremediği için eleştirilir. Resim çeken kişiler herkesten sakladığı sırları olan insanlardır ve hatalarını örtbas etmek için başkalarını da kullanırlar. Farklı yorumlardan birine göre de kişinin önceden yaşadığı ve ders almadığı hatalarını yeniden yapacağını, sonuçlarının ise çok daha büyük ve zararlı şekilde olacağını bildirir.</p><h2>Rüyada Resim Çekilmenin Psikolojik Tabiri</h2><p>Megaloman bir karaktere sahip olan kişilerin gördükleri rüyalar arasındadır ve kişinin kendisine çok fazla önem verdiği, güzelliği ile ilgili konularda özel bir çaba gösterdiği şeklinde de yorumlanabilir. Resim çekilmek aynı zamanda ölümsüz işler yaparak kişinin ismini tarihe kazımak isteyişinin de sembolik ifadesidir.</p></body></html>
