<!DOCTYPE html><html><head><title>Rüyada Sedef Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Sedef Görmek</h1><p>Rüyada sedef görmek, çok hassas bir ruha sahip olunduğunu ve özellikle başa gelen bazı olumsuzlukların, geçmişte kalan acı olayların etkisinden bir türlü kurtulamayan rüya sahibinin belli dönemlerde aniden içine kapandığı için çevresinde kendisini sevenleri istemeden üzdüğünü ifade eder. Sedeften yapılmış ziynet eşyası görmek zenginliğe, sedef kolye veya küpe takmak nişanlanmaya, sedef kakmalı bıçak görmek ise sevilen kişiden duyulan bir sözden dolayı kırgınlık yaşamaya alamettir. Sedef bolluk ve refah anlamına geldiği gibi, kişi fakirse zahmetsiz elde edeceği paralar sayesinde bir anda sınıf atlayacağına delalettir. Hamile biri sedeften yapılan ziynet eşyası takarsa kızı olur. Zengin kişiler için evlerine alacakları hizmetçi veya yardımcılara, ellerini sıcak sudan soğuk suya sokmadan rahat bir hayata sahip olacaklarına yorumlanır.</p><h2>Rüyada Sedef Taşı Görmek</h2><p>Değerli bir buluş yapmak demektir ki özellikle mucit kişiler için projelerinin ulusal çapta ün kazanacağını ve kendi geliştirdikleri bir icattan ötürü çok ciddi paralar kazanacaklarına tabir edilir. İş hayatında büyük firmaların beyin takımında olmak yahut şirket yönetiminde söz sahibi olacak kadar yükselmek anlamına gelir. Sedef taşı gören kişi başarılı, gözü pek ve hedeflerine giderken prensiplerinden asla taviz vermeyen biri olur. Diğer yandan duygularını belli etmenin kendisini zayıflatacağına inanan kişilerin özel ilişkilerinde bu yüzden zaman zaman problemler yaşayacağına da işarettir.</p><h2>Rüyada Sedef Hastalığı Görmek</h2><p>Zahmetlerle, çileyle ve zorlukla elde edilen dünyalığa, mala ve şöhrete yorumlanır. Genç kişiler için bazı heveslerinin içlerinde kalacağını ve üzerlerindeki sorumlulukların ağırlığı nedeniyle fevri davranma lüksüne sahip olamayacaklarını, her zaman kendilerinden önce ailelerini ve sevdiklerini, kendilerine ihtiyaç duyan insanları düşünerek hareket edeceklerini bildirir.</p><h2>Rüyada Sedef Görmenin Psikolojik Yorumu</h2><p>Çok özel bir yeteneğin dışa vurulması ile ilgilidir ve genellikle kişinin yeteneğini kendine göre geç ifade edebildiğini yahut buna imkan bulamadığı için bugüne kadar beklediğini, artık bu yetenekle anılmak istediği için hemen harekete geçmeyi arzuladığını bildirir. Sanatla ilgilenen hassas ruhlu kişilerin sembollerinden biridir.</p><p>Hamile kadının çocuk düşürmesine delalet eder.</p><p>Rüyada hamile kadınların sedef görmesi çocuk düşürmeye işarettir.</p><p>Rüyada sedef görülmesi kadın hizmetçiye işaretle tabir olunur. Rüyanızda bir sedefiniz olduğunu veya bir başkasının size bir sedef verdiğini görmeniz; sizin bir hanım hizmetçi alacağınıza yorumlanır. Rüyanızda bir sedefinizin olduğunu ve bunun kırıldığını görmeniz; hizmetçinin öleceğine delalet eder. Bir kişinin rüyasında sedefin zayi olduğunu görmesi; o kimsenin evine almış olduğu hizmetçinin evden kaçacağına işaret eder.</p><p>Rüyada sedef görmek, — hamile kadınlar için — çocuk düşürmeye delalet eder.</p><p>Kirmani'ye göre sedef, kadın hizmetçiyle tabir olunur. Rüyasında herhangi bir suretde sedef sahibi olduğunu gören, bir kadın hizmetçi alır. Sedefin kırılması, hizmetkarın vefatıdır. Sedefin kaybolması, onun kaçacağına işarettir.Cabir'ül Mağribi, sedefi ihtiyar bir hizmetçi kadınla yorumluyor. Bir rivayete göre cariyeye delildir.</p></body></html>
