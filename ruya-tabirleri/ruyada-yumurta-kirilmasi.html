<!DOCTYPE html><html><head><title>Rüyada Yumurta Kırılması - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Yumurta Kırılması</h1><p>Rüyada yumurta kırılması iyiye yorulmaz ve uğursuzluk, şanssızlık olarak değerlendirilir. Kırılmış bir yumurta görmek, o gün içinde yaşanacak küçük aksiliklere veya kazalara tabir edilir. Birden fazla yumurtanın kırıldığını gören kimseler ise kendileri hakkında konuşulan ve kişinin gururunu da kıracak olan pek çok dedikodu işitir ve büyük bir üzüntü yaşar. Evinin içinde yerde kırılmış yumurta görenlerin hanesinde tartışma olur ve karı koca arasındaki gergin duruma da alamettir. Yumurta kırılması iş yaşamında da duyulacak kötü sözlerin, haksızlığa uğramanın ve hak edileni alamamanın da tabiridir.</p><h2>Rüyada Yumurta Kırmak</h2><p>Tamamen kişinin kendi hatalarından kaynaklı bir şekilde acı çekeceği manasına gelir. Tedbirsizlik veya kaza sonucu yakınlardan birini veya aileden bir ferdi kaybetmek anlamına geleceği gibi, gebe bayanların çocuklarının öleceğine ya da düşük yapılacağına da yorumlanır. Yumurta kırmak hayra yorulmadığı gibi, maddi anlamda da her şeyin kaybedileceği, kişinin kumar gibi bir kötü alışkanlık yüzünden tüm hayatını riske atacağını tabir eder. İslami açıdan, bekar bayanların zina yapacaklarına ve büyük günah işleyeceklerine alamettir. İş konularında da tüm yatırımın boşa gitmesi şeklinde yorumlanır.</p><h2>Rüyada Yumurta Düşürmek</h2><p>Kişi rüyasında elinden yumurtaları düşürdüğünü ve kırdığını görürse, elindeki şansı iyi kullanamadığı için yeniden başladığı noktaya geri döneceğini tabir eder. İş hayatında düzensizliklerin, başarısızlıkların ve bir türlü düzen tutturamayacak olmanın da delaletidir. Yumurta düşüren kişi bekarsa evlenemez veya çok geç evlilik yapar ya da kısmetleri ters teper.</p><h2>Rüyada Yumurta Kırılmasının Psikolojik Tabiri</h2><p>Kişinin hataya çok meyilli bir karaktere sahip olması ve bu yüzden, hayatında yenilik yapmaktan korktuğunu belirtir. Yumurta kırılması, geçmişte yaşanılan travmaların kişi üzerinde bıraktığı olumsuz etkilerin de sembolüdür ve korkarak yaşayan, kendini güçsüz ve başarısız olarak gören kimselerin ruh hallerini simgeler. Bu rüyayı gören kimseler gerçek hayatlarında da sakarlıkları, boş boğazlıkları nedeni ile sürekli başkalarının gözünde değer kaybederler.</p></body></html>
