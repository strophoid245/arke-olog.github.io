<!DOCTYPE html><html><head><title>Rüyada Pis Koku Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Pis Koku Görmek</h1><p>Rüyada pis koku görmek, geçmiş yıllarda kişinin yaptığı büyük bir hatanın, söylediği yalanın veya haksız yere bir başkasına attığı iftiranın bugün karşısına hiç beklemediği bir şekilde çıkacağının ve foyasının ortaya döküleceğinin işaretidir. Hem rüya sahibi için, hem de ailesi ve yakınları için sıkıntılı bir sürecin ifadesidir. Pis koku aynı zamanda kişiden saklanan bir gerçeğin de su yüzüne çıkması sonucu yaşanacak çok ciddi olaylara da alamet eder. İşyerinde dönen dolapların farkına varan rüya sahibinin, kendisini korumak için hazırlık yapacağını ancak kurulan kumpasın baş edemeyeceği kadar büyük olacağını, ne yapsa da bu durumdan sıyrılamayacağını bildirir. Pis koku görmek hayra yorulmaz ve yaşanacak sıkıntı dolu, belalı olayların uzun süreliğine kişinin hayatını kötü etkileyeceğini ifade eder.</p><h2>Rüyada Pis Koku İçinde Olmak</h2><p>Kişi kendisini pis kokan bir durumda görüyor ve ortalıktaki kokunun kendisinden kaynaklandığını hissediyorsa, yanlış hesap yaptığını ve kurnazca davrandığı bir konuda her şeyin tersine dönerek durumun kişinin aleyhine sonuçlanacağını bildirir. İyi niyetli davranılmadığını, rüya sahibinin nefsine kapılarak pe çok yanlış karara imza attığını, yönetici olan kişilerin çalışanlarına haksızlık ettiklerini veya alın teri ile kazandıkları parayı vermemek için bahaneler bulduğunu, yapılan kötülükler yüzünden sürekli olarak hastalık, kaza veya aksiliklerle karşı karşıya kalındığını da bildirir.</p><h2>Rüyada Pis Kokulu Bir Yerde Oturmak</h2><p>Kötü düşüncelere sahip kişilere karşı ayakta durmak için savaş verildiğine ve kişinin şartlar ne olursa olsun, doğru bildiği yoldan şaşmayıp, haksızlıklarla mücadele ettiğini, onurunu koruyarak her zaman, her durumda saygın biri olarak itibar göreceğini ifade eder. Pis kokan bir yerde oturan kişilerin çevrelerindeki kötülüklere veya düşmanlara karşı da uyanık olmaları konusunda ikaz veren bir rüyadır.</p><h2>Rüyada Pis Koku Görmenin Psikolojik Yorumu</h2><p>Şüphe etmenin sembolüdür. Kişinin hayatındaki insanlara güven duymadığını ve her an kendisine kötülük yapılmasından dolayı duyduğu endişeyi ve korkuyu temsil eder.</p></body></html>
