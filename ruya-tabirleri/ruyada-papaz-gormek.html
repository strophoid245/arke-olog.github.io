<!DOCTYPE html><html><head><title>Rüyada Papaz Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Papaz Görmek</h1><p>Rüyada papaz görmek, ulvi konularda üstün, bilgi sahibi, araştırmayı seven ve insanlara öğrendiklerini aktaran biriyle tanışılacağını, bu kişi sayesinde bazı takıntılardan veya dar görüşlülükten kurtulmayı işaret eder. Rüya sahibinin ufkunu açacak gelişmeleri de işaret eden rüya, inanç konusunda kişinin hassasiyet gösterdiğini, herkese tavsiyelerde bulunacağını ifade eder. Uluslararası ilişkiler içinde olunacak veya yurt dışı ile bağlantılı bir firmada, kurumda işe girmek, yükselmek demektir. Sık sık yurt dışına gidip gelecek olan rüya sahibinin pek çok yabancı dostu olacağını, kuracağı güzel arkadaşlıklar sayesinde keyifli zamanlar geçireceğini de bildirir. Konforlu, zengin bir yaşam demek olduğu gibi, sahip olunan işin kişiyi maddi anlamda her zaman tatmin edeceğine de yorumlanır.</p><h2>Rüyada Papaz Kıyafeti Görmek</h2><p>Unvan almak, rütbe sahibi olmak, kariyer yapılan meslekte aranan bir kişi olmak demektir. Rüya sahibinin bir anlaşmazlığı çözmek için hakemlik görevine soyunacağını da bildiren rüya, küs veya kırgın insanları barıştıracak olmaya da yorumlanır. Papaz kıyafeti giyen kişi bayansa, eşiyle arasında daima saygı olur. Ev içinde huzur bozacak hiçbir durumun yaşanmayacağını, hoşgörü ve sakinlik içinde her türlü problemin kısa sürede hallolacağını ifade eder.</p><h2>Rüyada Papaz Duası Okumak</h2><p>Yanlış bilinen veya tam araştırmadan inanılan bir durumun iç yüzünün öğrenileceğine işarettir. Rüya sahibine geçmişte farklı anlatılan ve canının sıkılmasına, hatta bazı sevdiği kimselerle arasının açılmasına neden olan bir olayın açıklığa kavuşacağına, geç de olsa huzura erileceğine alamet eder. Farklı yorumlara göre, iç huzurun bozulmasına neden olan durumlar yaşayan kişilerin gerginliklerini maneviyatlarına sığınarak geçireceklerini, bir müddet yalnız kalmayı tercih edeceklerini bildirir.</p><h2>Rüyada Papaz Görmenin Psikolojik Yorumu</h2><p>Yakın zamanda ön yargılı yaklaşımlar yaşayan veya farklılıklara tahammülü olmayan kişiler tarafından kalbi kırılan kimselerin kendilerini ifade etmek istediklerini, hoşgörü sahibi olarak insanlara örnek olmaya çalıştıklarını ifade eder.</p><p>Günah işlemeye yahut dinde olmayan ve ona so adan katılan şeylere rağbet etmeye, Papaz olduğunu görmek dindar kimse için iyi bir isimle anılmaya, diğerleri için durumun güçleşmesine, zillet ve korkuya yahut dar geçime delalet eder.</p><p>Rüyanızda herhangi bir kiliseye giderek bir papazla görüşüp konuştuğunuzu görmeniz; sizin günahlarınızdan dolayı tövbe ve istiğfar etmeniz gerektiğine bu rüyanın görülmesi bir ikaz olduğuna işaret eder.</p><p>Bir kimse rüyada kendisinin papaz olduğunu görse, o kimsenin bid'at sahibi olduğuna ve ondaki aşırılığına delalet eder. Bazen de bir kimse kendisinin papaza döndüğünü görse, o kimse güzel isimle medhedilmeye mazhar olur. Ancak hali güçleşir. Rızkı dar olur. Bütün işlerinde ona zillet ve korku erişir. Yine bu rüya, rüyayı görenin hilekar, bid'at sahibi bulunduğuna da delalet eder, dediler.</p><p>Bkz. Rahip.</p></body></html>
