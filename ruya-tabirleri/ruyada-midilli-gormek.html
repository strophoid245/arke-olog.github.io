<!DOCTYPE html><html><head><title>Rüyada Midilli Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Midilli Görmek</h1><p>Rüyada midilli görmek şans anlamına gelir ve kişinin bahtının açık olduğuna yorulur. Bekar kimseler için gelecekte rahat edecekleri bir servete sahip kısmetle karşılaşarak, aşk yaşayacaklarını, belli bir süre sonra da aniden evlenme kararı alacaklarını işaret eder. Tek çocuk sahibi olmaya da alamet olan rüya, kişinin ailesini her şeyin üstünde gördüğüne ve sevdiklerini korumak, kollamak için her durumu göz önünde bulundurduğunu, gözü pek davrandığını ve düşmanlarını önemsemediğini de gösterir. Midilli gören kişilerin kızları olur ve kısmeti de açık olur. Küçük muratların gerçek olacağına, rüya sahibinin bugüne kadar ettiği pek çok duanın zamanı geldikçe kabul olacağını ve sık sık taze sevinçler yaşayarak yüzündeki gülümsemeyi muhafaza edeceklerini bildirir.</p><h2>Rüyada Midilliye Binmek</h2><p>Küçük yaşta evlenmek, zengin sınıfa ait bir kısmetle karşılaşmak ve çok sayıda görücüsü olmak anlamlarına gelir. Midilliye binen bekar kimselerin başına talih kuşu gibi konan kısmetleri sayesinde tüm hayatları aniden ve çok güzel bir yönde değişim gösterir. Kısa yolculuklara çıkmak, tapu sahibi olmak veya küçük bir tarla ya da arazi almak manasına da gelir.</p><h2>Rüyada Midilli Satın Almak</h2><p>Evli erkekler için eşlerine ziynet hediye etmek, bekar kişiler için araba veya daire almak anlamına gelir. Kişi için meblağı çok yüksek olmasa da büyük değişiklik getirecek maddi beklentilerin gerçekleşeceğine de işaret eden rüya şansın kişiden yana olmasına ve güzellikler içinde yaşanacak ikili ilişkilere de delalettir.</p><h2>Rüyada Midilli Görmenin Psikolojik Yorumu</h2><p>Heyecan kontrolü yapamayan ve toplum içinde heyecanını bastıramadığı durumlarda anormal tepkiler veren kimselerin gördükleri rüyalar arasındadır. Aynı zamanda kişinin hitabet konusunda son derece akıcı konuşmasının başkaları üzerinde etki bıraktığına, ikna yeteneğinin fazlasıyla geliştiğine, diğer insanları yönlendirme konusunda oldukça yetenekli olunduğuna, kızgınlık durumlarında ise çok sert tavırlar gösteren biri olarak herkesi şaşırttığına da işaret eder.</p></body></html>
