<!DOCTYPE html><html><head><title>Rüyada Ekşi Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Ekşi Görmek</h1><p>Rüyada ekşi görmek, tatsız haberler almak suretiyle rüya sahibinin canının sıkılacağına, iş konusunda da beklentilerin gerçekleşmeyeceğine, mali olarak birkaç ay boyunca dara düşüleceğine yorumlanır. Genellikle ani ve beklenmedik aksiliklerin yaşanmasıyla oluşan sıkıntıların habercisi olan rüya, ağız tadının bozulacağı ve huzurun kaçacağı gelişmelerin de tabiridir. Aşık kimselerin beraberliklerinde üçüncü bir kimsenin varlığından haberdar olmalarına veya sevdikleri insanın şüpheli davranışları sonrasında onu takibe alarak, gizli saklı işler çevirdiğini öğrenip acı çekeceğini bildirir. Karşılıksız aşkın işaretçisi olan rüya, evliliklerde ani kararlar alınmasıyla eşlerin yollarını ayıracaklarını da bildirir. Emek verilen işlerde karşılık alamayan, hakkını koruyamayan rüya sahibinin her geçen gün kendisini kapana kısılmış hissedeceğini, bir süre boyunca hayatın sanki bir çıkmaza girmiş gibi bir hal alacağına da alamettir.</p><h2>Rüyada Ekşi Yemek</h2><p>Ailedeki huzursuzluk ve gerginliğin, kardeşler arasında bitmek bilmeyen bir kavganın habercisidir. Rüya sahibinin özel hayatını hedef alan pek çok dedikodunun ortalıkta dolanacağını, ailenin en mahrem sırlarının bile düşmanlar tarafından öğrenileceğini, kişiye yakın insanların davranışlarında değişiklikler olacağını bildirir. Yalnız kalınacağını ve beklenen desteğin bir türlü görülemeyeceğini, maddi durumun da kişiyi zora sokacak şekilde bozulacağını delalet eder.</p><h2>Rüyada Ekşi Elma Yemek</h2><p>Evli bir insana karşı duygusallık hissetmek veya o insanla yanlış ve onaylanmayan bir ilişki yaşamak anlamına gelir. Kişinin bile bile kabahat işleyeceğini, günaha düşeceğini ve pişmanlıkla boğuşacağı yıllara neden olacak hareketlerde bulunacağını işaret eder.</p><h2>Rüyada Ekşi Görmenin Psikolojik Yorumu</h2><p>Memnuniyetsizliğin ve kişinin azla yetinememesinin işaretidir. Mutlu olmak için sürekli başka nedenlere ihtiyaç duyan kişilerin ellerindeki hiçbir şeyden memnun olmadıklarını, başka insanların hayatlarının her zaman çok daha kolay ve güzel olduğunu düşündüklerini tabir eder. İkili ilişkilerde genellikle partnerin kendisini beğenmediğini veya yeterince sevmediğini düşünen ve giderek daha da kuruntulu bir hayat yaşamaya başlayan kimseleri de ifade eder.</p><p>Rüyasında ekşi olan yiyecekleri (limon vs- gibi) yediğini gören kimse geçimini zorlukla karşılayacağına ve sıkıntılı bir ömür sürecağine işarettir.</p></body></html>
