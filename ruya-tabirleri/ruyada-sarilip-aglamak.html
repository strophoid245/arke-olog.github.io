<!DOCTYPE html><html><head><title>Rüyada Sarılıp Ağlamak - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Sarılıp Ağlamak</h1><p>Rüyada sarılıp ağlamak, desteğe ihtiyaç duyulacak bir döneme girildiğini haber verir ve rüya sahibinin sevdiklerinin yardımı ile zor durumlarla daha kolay başa çıkacağını, işindeki bozulmalar yüzünden canı sıkılsa da göreceği iyilikler sayesinde ayakta durmaya devam edeceğine tabir edilir. Birine sarılarak ağlayan kişilerin hayatlarında her daim vefalı dostları olur ve merhametli insanlarla tanışırlar. İyi şans manasına da gelen rüya,  yolunda gitmeyen işleri halledecek olmanın, maddi kaygılarla geçen günleri geride bırakmanın ve kişiyi bunaltan ne kadar şey varsa hepsinin geride kalacağının tabiridir. Bereketli bir sene geçeceğini ve tarımla uğraşanların hasat konusunda hiçbir sıkıntı yaşamayacaklarının ifadesi olduğu gibi, her türlü problemin, anlaşmazlığın geride kalacağına, arzu edilen gücü elde etmeye de yorumlanır.</p><h2>Rüyada Sarılıp Vedalaşmak</h2><p>Üzücü bir ayrılığın yaşanacağını haber veren rüya aynı zamanda yapılacak bir başlangıcı da ifade eder. Bu başlangıcın kişinin hem iş, hem de özel hayatında pek çok olumlu duruma neden olacağını, mertebe atlanacağını ancak bunun için bazı ödünler vermek gerekebileceğini de tabir eder. Tanıdığı kişilerle sarılıp vedalaştığını görenler başka şehir veya ülkeye taşınırlar. Rüya sahibinin ani ve hazırlıksız şekilde başına gelecek bazı değişimleri işaret ederken, bu durumlara adapte olmakta güçlük çekileceğinin de altını çizer.</p><h2>Rüyada Sarılıp Öpüşmek</h2><p>Anlaşmaya varmak manasındadır ve işte olduğu kadar özel hayatta da geçerlidir. Bol kazanç getiren çok mühim ortaklıklar kurulacağına ve kısa zamanda iş konusunda yüksek mevkilere gelineceğine, iyi paralar kazanarak daha iyi yaşanacağına alametken, özel hayatta kişinin her konuda iyi anlaştığı, çok iyi arkadaş olduğu biriyle evleneceğini müjdeler.</p><h2>Rüyada Sarılıp Ağlamanın Psikolojik Yorumu</h2><p>Yıllardır söylenmek istenen ancak bir türlü dile getirilemeyen durumların varlığını bildiren rüya kişinin sevdiği bir insana karşı duygularını açmak için çok uğraştığını ama cesaret edemediğini ifade eder. Diğer yandan her şeyi içine atmanın veya öfke duyulan durumları saklayarak biriktirmenin de işareti olarak görülür.</p></body></html>
