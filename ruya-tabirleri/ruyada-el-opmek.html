<!DOCTYPE html><html><head><title>Rüyada El Öpmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada El Öpmek</h1><p>Rüyada el öpmek çok hayırlıdır, her şeyde bereket olacağına ve rüya sahibini evlat sahibi olacağına, tüm evlatlarının da kendisi için çok hayırlı olacağına işaret eder. Rüyada el öpmek aynı zamanda itibar görmeye delalet eder. Bir kimse rüyasında hiç tanımadığı ve daha önce hiç görmediği birinin elini öperse bu onun çevresinde hep iyi anıldığının, sevildiğinin ve saygı gördüğünün işaretidir. Bir kimse rüyasında ölmüş birinin elini öperse eğer herkes tarafından sevildiğinin ve saygı gördüğünün işaretidir. Bu kişiye herkes çok güvenir ve her yaptığı işi takdir eder ve onu destekler.</p><h2>Rüyada Annenin Ve Babanın Elini Öpmek</h2><p>Bir kimse rüyasında anne ve babasının elini öptüğünü görürse eğer bu, rüya sahibinin anne ve babasına olan düşkünlüğüne ve aile hayatına verdiği değere işaret eder.Ömür boyu sevaplarla dolu bir hayat yaşamanın ve aile büyüklerini her açıdan memnun eden, hayırlı bir evlat olmanın tabiridir. Kişinin ailesini her şeyin üstünde tuttuğunu ve onlara zeval gelmemesi için her türlü çabayı gönülden gösterdiğini ifade eder. Vefat etmiş annesinin elini öptüğünü görenler annelerinin adına bir hayrat yaptırır veya mevlit okuturlar.</p><h2>Rüyada Eşinin Elini Öpmek</h2><p>Bir kimse rüyasında eşinin elini öptüğünü görürse eğer bu, rüya sahibinin aile içinde yaşayacağı huzura ve saadete işaret eder.</p><h2>Rüyada Sevgilinin Elini Öpmek</h2><p>Rüyada sevgilisinin elini öptüğünü görmek, sevgiliye karşı olan hassasiyeti ve düşkünlüğü gösterir. Rüyasında sevgilisinin elini öptüğünü gören kişi sevgilisine çok düşkündür onu safiyane duygularla seviyor demektir.</p><h2>Rüyada Gözlerinden Öpülmek </h2><p>Rüyasında birinin kendi gözlerini öptüğünü gören kişi hayırlı kısmetlerle karşılaşır. Rüya sahibi eğer bekârsa aradığı gerçek aşkı bulacak ve onunla mutlu bir aile kuracak demektir.</p><h2>Rüyada Birini Yanağından Öpmek</h2><p>Rüyada birisini yanağından öpmek rızık ve kazanç anlamına gelir. Rüya sahibinin kazancı demektir.</p><h4>Rüyada Birinin Dudağını Öpmek</h4><p>Rüyada birini dudağından öpmek bir kişiden gelecek maddi ya da manevi desteğe işaret ederken aynı zamanda kişinin rızkı ve kazancı demektir. Rüyada birini büyük bir tutkuyla öpmek o kişiden yardım geleceğine işaret eder.</p><p>Rüyada el öpme görmek, akıl karıştıran veya çözüm bulmakta zorluk çekilen bir konuda fikirlerine güvenilen birine danışmak demektir. Aile veya akraba üyelerinden biriyle bir derdini paylaşmak, bu kişiden yardım almak demek olduğu gibi, özellikle iş kuracak kimselerin ailelerinin, yakınlarının verdiği maddi, manevi destek sonrasında hem mahcup olacaklarını, hem de mutluluktan gözyaşı dökeceklerini, ömür boyu vefalı şekilde bu kimselerin yaptığı iyiliği akılda tutacağını tabir eder. Kendinden küçük birinin elini öptüğünü görmek kişinin dini bütün biri olduğuna ve nefsine hakim olmakta zorlanmadığını, her işini önce Allah’ın adını anarak yaptığına alamettir. Kendinden yaşlı birinin elini öpmek örf ve adetlere olan bağlılığı, ataerkil aile yaşantısına sahip olunduğunu ve ailesini korumak için her türlü fedakarlığı yapan rüya sahibinin helal kazanç elde ederek rahat bir vicdanla yaşadığını tabir eder.</p><h2>Rüyada Elini Öptürme</h2><p>Düşmanlarını tamamen akıl ve zeka ile doğru hamlelerle alt eden kişilerin iş alanında da, özel hayatta da yıkılmayacaklarını bildirir. Kendisine kötülük eden, hakkını alan veya arkasından konuşan kişilerin gelip özür dilemelerine şahit olan rüya sahibinin yüce gönüllülük göstererek bu kişileri affedeceğine ve kin tutmayacağına yorumlanır.</p><h2>Rüyada El Öpmenin Psikolojik Yorumu</h2><p>El öpme genelde kişide yenilmişlik, eksiklik duygusunun varlığına dikkat çeker. Büyürken ailesinin isteklerini tam olarak karşılayamadığını düşünen veya ne yaparsa yapsın bir türlü istenildiği gibi olmadığına inanan aşırı mükemmeliyetçi kişilerin ifadesidir. Kendine inancın azlığına ve başkalarına sürekli rol model seçmeye işarettir.</p></body></html>
