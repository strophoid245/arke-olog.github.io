<!DOCTYPE html><html><head><title>Rüyada Çınar Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Çınar Görmek</h1><p>Rüyada çınar görmek, gerçekten çok hayırlı ve kişi için pek çok iyi haberi barındıran gelişmeleri işaret eder. Çınar ağacı öncelikle uzun ve sağlıklı geçecek bir ömrü işaret ederken, kişinin kalabalık bir aileye sahip olacağını, birden fazla çocuk sahibi olup, onlara çok iyi, ferah bir hayat yaşatacağını ifade eder. Her anlamda atılan adımların uzun ömürlü olacağına vurgu yapan rüya, evliliklerde boşanma söz konusu olmadan bir ömür aynı yastığa baş koyulacağını, yapılan seçimlerin kişiye mutluluk getireceğini bildirir. İş yaşamında eğer ortaklı iş yapılıyorsa bu kişiyle sorunsuz bir iş hayatı geçirileceğini temsil ederken, öte yandan kurulan işin evlatlara kalacak kadar büyüyüp gelişeceğini, hatırı sayılır, ismi bilinen bir iş adamı olunacağını delalet eder.</p><h2>Rüyada Çınar Altında Uyumak</h2><p>Çok güvenilir şartlarda çalışmak ve yaşamak demektir. Rüya sahibinin iç huzurunu erken yaşta elde edeceğini ve kime güvenip güvenmeyeceğini iyi gördüğü için hata yapma ihtimalinin de son derece düşük olacağını tabir eder. Düşmanlardan arınmış bir hayatın, ev içinde sevgi ve dayanışmanın egemen olduğu, tamamen hayal edilmiş ve kavuşulmuş bir hayatın varlığına dikkat çeker. Anne ve babasının kendisine daima arka çıktığını bilen rüya sahibinin manevi anlamda da iyi hissettiğinin işaretidir.</p><h2>Rüyada Çınar Kesmek</h2><p>Hayra yorulmaz zira çınar ağacı kesenin aile ocağında sıkıntılar baş gösterir. Eşler arasında ciddi anlaşmazlıklar ve problemlerin meydana gelmesinden ötürü boşanma kararı alınabileceğini tabir ederken, ev ayırmak ve iş hayatında beklenmedik aksiliklerle karşılaşmak anlamına da gelir. Yaş bir çınarı kesmek kişinin yapacağı çok büyük bir hataya yorumlanır.</p><h2>Rüyada Çınar Görmenin Psikolojik Yorumu</h2><p>Kendi içindeki gücün, maneviyatın farkında olan kişilerin dış etkenler söz konusu olduğunda asla sıkıntıya düşmediklerini, kendilerini daima koruduklarını, bildikleri yolda, emin adımlarla hayatlarına devam ettiklerini işaret eder. Kendinden emin, gururlu kimselerin ifadesidir.</p><p>Kadri yüce, çevresi ve yakınları çok insana, Büyük çınar ağacını yapraklı görmek devletin ve ülkenin büyümesine, Onun dallarını rüzgarda sallanırken görmek savaşa, Çınar ağacının dalı kişinin çocuk ve torunlarına, Çınar ağacının altında oturmak devlettenn gelecek hayırlı bir işe delalet eder.</p><p>Rüyada görülen çınar ağacı, kadri yüce, evladı çok, vücutlu ve faydasız kötü bir kimsedir. Çınar ağacının dalının katıldığı, o kimsenin haseb ve nesebi, damarları da onun aslıdır. Bir kimse çınar ağacının meyvesinden bir şeye isabet etse, o kimse anlatılan adam gibi birisinden mala nail olur. Eğer rüyada çınar ağacinin dikeninden bir şeye isabet etse o kimseye kötü bir şey isabet eder. Bazı tabirciler, rüyada görülen çınar ve ilgun ağaçları harbe, yahut askere giden kimse hakkında hayra ve diğer halk hakkında da fakirlik ve yoksulluğa delalet eder, dediler.</p><p>Çınar ağacı; iri yarı, çok çocuklu, ahlaksız ve hayırsız bir adamla tabir olunur.</p></body></html>
