<!DOCTYPE html><html><head><title>Rüyada Kapı Kırmak - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Kapı Kırmak</h1><p>Rüyada kapı kırmak, kişinin ihtiyaçlarına fazlasıyla cevap verecek bir fırsatı görmemek, ele geçen bu önemli şansı yakalayamamak ve sonrasında çok pişman olmak demektir. Öte yandan çalıştığı iş yerinde gereksiz tartışmalara giren, amirleriyle ters düşen kişinin rızık kapısını kapatacağını, yaşayacağı işsizlikle beraber maddi sorunların da kişiyi derinden sarsacağını bildirir. Kapı kıran kişinin geçmişte çok yakın olduğu bir akrabası ile yollarını ayırmasına, küçük bir nedenden ötürü büyük kavgalara tutuşacağına ve gerekli gereksiz pek çok kalbi kıracağına alamettir. Küs olunan, uzun yıllardır görüşülmeyen birinin beslediği düşmanlığın ilerleyen günlerde kişinin karşısına çıkacağına ve kötü bir sürprizle karşılaşılacağına da yorumlanır. Evli kimselerin rüyalarında kapı kırmaları eşleriyle aralarında yaşanacak geçimsizlik nedeniyle boşanma durumunun gündeme geleceğine, bekar ama duygusal ilişkisi olan kişilerin de geçici bir ayrılık yaşayacaklarına yorumlanır. Yaşlı kimseler için çocuklarının hayırsız çıkmasına, aralarındaki bağın kopmasına ve onlardan iyilik göremeyeceklerine delalet eder.</p><h2>Rüyada Bahçe Kapısı Kırmak</h2><p>Evinin bahçe kapısını kıran kişiler çevreleriyle yaşayacakları geçimsizlik yüzünden sevilmezler ve zor günlerinde yapayalnız kalırlar. Bencilce tutumlar içine girecek olan rüya sahibinin bu davranışından vazgeçmediği takdirde tüm sevdiklerini teker teker kaybedeceğine, aile içinde kırıcı diyaloglar yaşayacaklarına yorulur.</p><h2>Rüyada İş Yeri Kapısını Kırmak</h2><p>Hedeflenen başarıya ulaşmakta çok sayıda engellemelerle karşılaşmaya ve özellikle bir kişinin rüya sahibinin tüm projelerine taş koyacağına yorumlanır. Düşmanların ve rakiplerine eline koz verileceğinin, bundan sonraki atılımlarda işlerin daha çetrefil bir hale geleceğinin, maddi olanakların plansızca harcanması yüzünden ekonomik anlamda kemer sıkmak zorunda kalınacağının ifadesidir.</p><h2>Rüyada Kapı Kırmanın Psikolojik Yorumu</h2><p>Kendini bağımsızlığı elinden alınmış hisseden ve hürriyetini ele geçirmek için çevresindeki koşulları tamamen değiştirmek isteyen kimselerin yeni başlangıçlar yapma arzusunu tabir eder. Aile ilişkilerinin zayıf olduğu, bağlılık konusunda sıkıntı çeken ve bu nedenle karşı cinsle olan ilişkilerde de istenildiği gibi sonuç alınamayan durumlarda kişinin kendisini sürekli mutsuz hissettiğinin de ifadesidir.</p></body></html>
