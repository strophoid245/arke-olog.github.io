<!DOCTYPE html><html><head><title>Rüyada Limon Sıkmak - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Limon Sıkmak</h1><p>Rüyada limon sıkmak, birinin işine gereksiz yere burnunu sokmak veya başkalarının işlerine dahil olmak suretiyle bir tatsızlığa neden olmak demektir. Özellikle iş konusunda üstüne vazife olmayan bir meselede söz söyleyen rüya sahibinin bir anda tüm dikkatleri olumsuz şekilde üstüne çekeceğine ve bu durumun etkisinden ötürü iş yerinde tatsız diyaloglar yaşamak zorunda kalacağına tabir edilir. İstemeden de olsa birinin keyfini kaçırmaya, bu kimsenin eleştirisine maruz kalmaya alamet olan rüya, farklı anlamlara da gelmektedir. Salataya limon sıkmak, acısıyla, tatlısıyla, macera dolu bir hayat sürmek demekken, bir kasenin içine limon sıkmak ise cimriliğe varan şekilde birikim yapmaya yorumlanır. Kişinin geleceğe yönelik kaygılarından kaynaklı şekilde bütçesini aşırı sıkmasının aile üyelerini rahatsız ettiğini de tabir eder. Limon sıkıp suyunu içmek ise, tatsız bir haber almak, üzüntü yaşamak manasındadır.</p><h2>Rüyada Çürük Limon Sıkmak</h2><p>Tecrübelerden ders alınmadığını ve aynı hataları hala tekrarlamak suretiyle zarara uğramak demektir. Özellikle maddi konularda kişinin elinin fazla açık olması neticesinde kendisini kullanan çok sayıda insanın çevresini sardığına, bir türlü iki yakasını bir araya getiremediği gibi, kazancının hayrını da göremediğine yorulur. Çürük limon sıkmak, verim alınmayan, kazanç getirmeyen ve geleceği olmayan bir işte ısrar etmek suretiyle boşa zaman geçirmek şeklinde de tabir edilir.</p><h2>Rüyada Limon Almak</h2><p>Sarı limon almak, güçlüklere karşı ayakta durmaya ve kişinin dirayetli, hırslı biri olacağına yorulur. Yeşil limon almak, yeni bir işin başlangıcında olmaya ancak bu işten kazanç elde etmek için uzun süre beklemek gerektiğine, bu süreçte birikimlerden harcama yapılacağı için sıkıntı yaşanacağına tabirdir.</p><h2>Rüyada Limon Sıkmanın Psikolojik Yorumu</h2><p>Bazı müzmin sorunların belirtisi olan rüya, aşırı memnuniyetsizliğin ve hiçbir şeyle yetinememenin ifadesidir. Kişinin manevi boşluğundan kaynaklanan şekilde mutsuzluk yaşadığını, daima daha fazlasını isterken elindekileri de kaybettiğini tabir eder.</p></body></html>
