<!DOCTYPE html><html><head><title>Rüyada Baba Dövmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Baba Dövmek</h1><p>Rüyada baba dövmek, ne bu dünyada, ne de ahirette kişinin mutlu olamayacağını, asla iki yakasının bir araya gelmeyeceğini ve günahkar olmasından, tövbe etmemesinden dolayı işlerinin bozulacağını bildirir. Büyük bir hatanın, günahın, yapılan kötülüğün veya kötü niyetin işareti olan rüya, kişiye yapılan ciddi bir uyarı olarak da görülmelidir. Yaşam tarzı, davranış şekli bozuk olan rüya sahibinin kendisine, hayatına dikkat etmediği takdirde bugüne kadar çabaladığı her şeyin boşa gideceğini, hayatının kontrolünü kaybedeceğini ve mutsuz biri haline geleceğini ifade eder. Zararlı alışkanlıkların pençesine düşmenin, anne ve babanın bedduasını almanın, çocuklarından hayır görmemenin de tabiri olan rüya, genellikle şer olayların yaklaştığını, yaşanan üzücü durumların sebebini kendisinde araması gereken rüya sahibinin Allah’a sığınıp, bir an evvel günahlarından tövbe etmesi gerektiğini de bildirir.</p><h2>Rüyada Baba Öldürmek</h2><p>Kendi babasını öldürdüğünü gören kişiler, genellikle babalarıyla dayanışma içinde hareket ederler. Kişinin babasının uzun ömürlü olacağını, iyi bir hayat süreceğini, evlatlarıyla arasının her daim iyi olacağını, her durumda aile içinde karşılıklı fikirler alınacağını ve herkesin fikrine saygı duyulan bir ortamda yaşanılacağını ifade eder. Rüya sahibinin yapmak istediği bir işte tüm aile büyüklerinin kendisine vereceği destekten dolayı duygu dolu anlar yaşayacağını, kendisine güvenen insanları hayal kırıklığına uğratmamak için sabah akşam çalışıp didineceğini tabir eder.</p><h2>Rüyada Babasını Döverek Yaralamak</h2><p>İyi ve doğru işler yapmak için çıkılan bir yolda farkında olmadan yanlışlara düşmek, sevilen kişileri, aile üyelerini az da olsa hayal kırıklığına uğratmak ve yapılan yanlışların kısa süre içinde farkına varmak demektir. Rüya sahibinin babasıyla arasında geçecek kısa bir münakaşaya veya ağız dalaşına dikkat çeken rüya, bu durumun geçici olacağını, kısa süre sonra tekrar eski iyi ilişkilerin devam edeceğini delalet eder.</p><h2>Rüyada Baba Dövmenin Psikolojik Yorumu</h2><p>Babasıyla arasında sorunlar olan, babasına söylemek istediklerini sürekli içine atan ve yıllar içinde artan bir öfke duyan kişileri bildirir. Babasız büyüne kimselerin de sıklıkla gördüğü rüyalardan biridir.</p></body></html>
