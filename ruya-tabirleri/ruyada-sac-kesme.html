<!DOCTYPE html><html><head><title>Rüyada Saç Kesme - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Saç Kesme</h1><p>Rüyada saç kesme, kendine dikkat etmemek yüzünden sık sık sağlık sorunları ile karşılaşmak, hayat kalitesinde düşüş yaşamak, işte verimliliğin azalması nedeniyle sıkıntıya düşmek anlamına gelir. Kendisine öğüt veren ve işine yarayacak nasihatlerde bulunan kimselere kulak vermeyen rüya sahibinin gereksiz inatçılığının başına dert açacağını, iş işten geçtikten sonra aklının başına geleceğini de ifade eder. Saç kesme gören kimseler aile yüklerini tek başlarına omuzladıkları için yorgun düşerler. Herkesin rahat etmesini düşünürken, kendi hayatını hiçe saymak demek olan rüya, kişinin işleri düzene sokarak, kendisine de rahat nefes aldıracak şekilde hareket etmeye karar vereceğini, sağlığına dikkat ederek yeniden güç kazanacağını da tabir eder. Bir erkeğin saç kesmesi, kendisine yalan söyleyen, iftira atan birine haddini bildireceğine, iyi niyetinin kullanılmasına müsaade etmeyerek ipleri ele alacağına yorumlanır.</p><h2>Rüyada Başkasının Saçını Kesme</h2><p>Bir erkeğin, tanımadığı bir bayanın saçını kesmesi dedikoduların önüne geçecek şekilde davranacağını, ailesine laf gelmemesi için çaba harcayacağını ve nazardan korunacağını ifade eder. Tanıdığı bir bayanın saçını kesen erkekler için, annelerinin veya eşlerinin yorulmalarını istemedikleri, onların daha rahat yaşamalarını arzu ettikleri için daha çok çalışacaklarını, onlara küçük sürprizler yaparak keyiflerini yerine getireceğini, her zaman iyi kalpli ve eli açık davranacaklarını bildirir.</p><h2>Rüyada Kendi Saçını Kesme</h2><p>Bir bayanın kendi saçını kestiğini görmesi işe gireceğine, çalışarak ailesine maddi açıdan yardımda bulunacağına, eşinin yoğunluğunu ve yorgunluğunu azaltmak için yardım teklifinde bulunacağını işaret eder. Erkekler için ortaksız iş yapmak manasındadır. Ticaret hayatında tek başına mücadele etmek istenildiğine ve bu yönde çalışmalar yapıldığına, küçük adımlarla başlanan işte giderek daha çok yol kat edileceğine alamet eder.</p><h2>Rüyada Saç Kesmenin Psikolojik Yorumu</h2><p>Korkusuz olmak, kendi hayatının kontrolünü her şekilde elde tutmak demektir. Rüya sahibinin kendi dünyasında mutlu olduğunu, kararlarını herhangi bir etki altında kalmadan verdiğini, psikolojik açıdan güçlü hissettiğini ifade eder.</p></body></html>
