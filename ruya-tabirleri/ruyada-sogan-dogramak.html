<!DOCTYPE html><html><head><title>Rüyada Soğan Doğramak - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Soğan Doğramak</h1><p>Rüyada soğan doğramak, pek hayra yorulmaz ve genellikle rüyayı gören kişinin hastalanacağına ve iyileşme sürecinin çok uzun süreceğine işaret eder. Verilmiş sırların ulu orta dökülmesi sonucu yaşanacak bir krize, aile içinde bu sırla beraber meydana çıkacak tartışmalara ve ele güne rezil olma noktasına gelen çatışmalara da tabir edilir. Soğan doğradığını gören kişiler evliliklerini bozacak yanlış hareketlerde bulunur veya eşlerinin onaylamayacağı alışkanlıklar edinirler. Çocuğu olanların evlatlarının eğitimleri ile ilgili sorunlar yaşayacağına, yeni evli çiftlerin de bebek sahibi olmak için tedavi yoluna gitmek zorunda kalacaklarına işarettir. Soğan doğramak pişmanlık yaşamak manasına da gelir ve kişinin söylediği yalanlar yüzünden vicdanının sürekli rahatsız olduğunu, geceleri uyuyamadığı gibi, içindeki sıkıntıyı dile getirip bu yalanlardan kurtulmak için fırsat kolladığını da delalet eder.</p><h2>Rüyada Soğan Doğrarken Elini Kesmek</h2><p>Kan görülmüş ise rüya bozulmuş demektir ancak kişi elini kestiğini görüp kan görmezse, büyük bir hata işleyeceği manasına gelir ve asla hayra yorulmaz. Yapılan bir işin sonucunda pek çok kimseden ah almak, hak yemek ve harama el uzatmak suretiyle büyük bir günaha düşmek anlamına da gelen rüya dünya malına düşmeye, ahireti unutmaya, duasız, ibadetsiz bir yaşam sürmeye de tabir edilir.</p><h2>Rüyada Tatlı Soğan Doğramak</h2><p>Helal mal elde etmeye, namazında, niyazında bir eşe sahip olmaya, aile içindeki sıkıntıların, tatsızlıkların araya girecek bir kimse sayesinde tatlıya bağlanacağına ve eşler arasındaki fikir ayrılıklarının nihayete ererek, eski sakin günlere geri dönüleceğine delalettir. Sıkıntı içindeki kişilerin dostlarının desteği sayesinde yeniden ayağa kalkacaklarını da müjdeler.</p><h2>Rüyada Soğan Doğramanın Psikolojik Yorumu</h2><p>Huzursuzluk ve mutsuzluk belirtisi olan rüya, kişinin kendisini yeni ortamlara adapte edemediğini, yakın zamanda bitirilen bir ilişkinin ardından duygusal açıdan yeni insanlara kalbini açamadığını, yalnızlık çektiğini ifade eder. Gereksiz kuşkular yüzünden yaşanan moral bozukluğunun da tabiridir.</p></body></html>
