<!DOCTYPE html><html><head><title>Rüyada Gönül Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Gönül Görmek</h1><p>Rüyada gönül görmek, vicdani açıdan rahatlamak, huzura kavuşmak anlamına gelir. Geçmişte yaşanan kötü bir hatıranın etkisinden kurtulmak, kişiye atılan iftiraların yersiz olduğunun ortaya çıkması şeklinde de tabir edilen rüya, manevi açıdan olgunluğa erişen rüya sahibinin, etrafındaki yanlışlara veya kendisine yapılan haksızlıklara karşı her zaman derin bir hoşgörü ile cevap vereceğini tabir eder. Tamamen temiz ve saf duygularla duyulan bir aşkın karşılık bulması, bekar kimselerin kalplerinden geçen biriyle evlilik yapması demek olan rüya, ailesini el üstünde tutan bir evlat olunduğuna ve her zaman anne ve babasının duasını almak için uğraş veren kişinin pek çok dua aldığına da işarettir. Gönül görmek, güzel ve kişi için hayırlarla sonuçlanacak işlere, gelecekte çok iyi getirisi olacak karlı yatırımlara da alamettir.</p><h2>Rüyada Gönül Almak</h2><p>Birinin kalbini kırıp, sonradan gönül almaya uğraşmak, gerçek hayatta da istemeden veya isteyerek kırılan bir kişiden özür dilemek, o kimseyle yeniden eskisi gibi olmaya çalışmak manasına gelir. İş hayatı içinde olanların yaşayacağı bazı ikilemlere de tabir olan rüya seçim yapmak zorunda kalınacağına, özellikle iş değişikliği veya çalışılan alanın dışında başka bir yöne ilerleyişin de alametidir.</p><h2>Rüyada Gönül Kırmak</h2><p>Hayra işaret olmadığı gibi, gerçek hayatta sevilen bir arkadaşla arası açılan kişinin üzüntü duyacağını, rüya sahibinin kızgınlık esnasında ağzından çıkan sözleri geri alamadığı gibi, özür dilemek yerine ses çıkarmaması sonucu haksız pozisyona düşmesini işaret eder. Maddi yetersizliklere canı sıkılacak olan rüya sahibinin manevi açıdan da yokluk içinde olacağını ve yalnızlık çekeceğini delalet eder.</p><h2>Rüyada Gönül Görmenin Psikolojik Yorumu</h2><p>Hayal edilen bir ilişkiye, var olan duygusal yaşamın kişiyi tatmin etmemesine işarettir. Kendisini sürekli yalnız hisseden ve kalbini açamayan kimselerin ruhsal açıdan iyi hissetmediklerini, desteğe ve ilgiye muhtaç olduklarını, özellikle aileden şefkat beklediklerini bildiren bir rüyadır.</p></body></html>
