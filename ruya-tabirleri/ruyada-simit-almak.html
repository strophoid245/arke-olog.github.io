<!DOCTYPE html><html><head><title>Rüyada Simit Almak - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Simit Almak</h1><p>Rüyada simit almak, temiz ve bereketli bir kazanca sahip olmak, her zaman ayağını yorganına göre uzatarak yaşamak anlamına gelir. Kişinin hiçbir zaman yükseklerde olmayan gözü harama da uzanmadığı gibi, kendisine ait olmayana el sürmeden yaşar ve rızkını alın teri ile kazanır. Ailesine ve evlatlarına helal lokma yedirmek için gayret sarf etmenin, kenarda çok parası olmamasına rağmen sıkışık birine maddi yardımda bulunmanın da işaretidir. Simit alan kişi yakınlarına borç verir ve aynı zamanda dişinden tırnağından artırdığı paraları zor günler için biriktirir. Simit alıp yiyen kişi rızkını ağız tadıyla harcar ve hiç borcu olmaz. Simit alan ama yemeyen kişinin birikmiş parası çok olur ve ilerde arsa veya ev satın alarak daha rahat bir hayat sürer.</p><h2>Rüyada Simit Alıp Satmak</h2><p>Doğru yoldan ayrılmayan ve kazancını her zaman helal yollardan elde eden rüya sahibinin kendisini ve ailesini zora düşürmeyecek şekilde yaşadığını, azla yetinebildiği gibi, dünya malında gözünün olmadığını, her halinde şükür duasını eksik etmediğini işaret eder. Yeni evlenen kişilerin uzun ve karşılıklı sevgi içinde geçecek bir hayata imza atacaklarını, eşlerinin her zaman anlayışlı tavırları ile hayatlarının kolaylaşacağını, iyi huylu, sakin ve şükür bilen evlatlar yetiştireceklerini de tabir eder.</p><h2>Rüyada Simit Alıp Dağıtmak</h2><p>Yoksullara yapılacak gizli bir yardıma ve kişinin özellikle yoksul bir çocuğun eğitim masraflarını karşılamak kaydıyla yapacağı bir iyiliğin işaretidir. İyi niyetle de olsa kişinin elindeki parayı savurgan bir şekilde harcaması yüzünden sıkıntıya düşecek olmasını da bildiren rüya, saf duygularla yapılan bir iyiliğin, karşılık beklenmeden verilecek bir borcun da delaletidir.</p><h2>Rüyada Simit Almanın Psikolojik Yorumu</h2><p>Cömert bir kişiliğin ifadesi olduğu gibi, rüya sahibinin materyalist düşüncelerden uzak bir yaşamı olduğunu, ruhsal gelişime ve inancına uygun yaşamayı daha fazla önemsediğine dair bilgi de verir.</p></body></html>
