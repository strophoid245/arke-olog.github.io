<!DOCTYPE html><html><head><title>Rüyada Kız Çocuğu Emzirmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Kız Çocuğu Emzirmek</h1><p>Rüyada kız çocuğu emzirmek, yapılacak büyük bir hayır neticesinde Allah’ın sevdiği kullarından biri olmaya ve yüksek bir mertebeye erişmeye, her zaman onuruyla ve sadakatiyle tanınan biri olmaya, atılan her bir adımın kişiye daha fazla bereket getireceğine, yokluk yüzü görmeden, sağlık içinde yaşanacağına alamettir. Bekar kişiler için hayatlarının tahminlerinden, hayallerinden bile güzel olacağını, kendilerini el üstünde tutacak yaşça büyük, önemli bir devlet adamıyla evlilik yapacaklarını bildirir. Rüya sahibinin manevi hayatına verdiği önem neticesinde elinden geldiğince her türlü yardımı esirgemeyeceğini, yoksul ve düşkünler, hasta ya da muhtaç kimseler için sürekli yardımlarda bulunacağını, sosyal işlerde çalışacağını ve sevap hanesini dolduracağını işaret eder. Evli kimselerin eşleriyle ve çocuklarıyla çok mutlu bir yaşamlarının olacağını, ailelerinin de her zaman kendilerine omuz vereceklerini ve sırtlarının yere gelmeyeceğini müjdeleyen bir rüyadır. Gebe kadınlar için kız evlat doğurmak demekken, evli ama çocuğu olmayan bayanlar için sürpriz bir hamileliğin de habercisidir.</p><h2>Rüyada Başkasının Kız Çocuğunu Emzirmek</h2><p>Sevilen bir kişinin yaptığı yanlışı görerek müdahale etmek suretiyle o kimseyi büyük bir beladan kurtarmak ve kıl payı büyük bir felaketin eşiğinden döndürmek demektir. Büyük bir hayır işlemenin, alınacak sevapların ve duaların da habercisi olan rüya, kişinin her zaman Allah korkusu ile hareket ettiğine, asla kendisine ait olmayana el sürmediği gibi, başkalarının hakkını da koruyacağına, mesleki olarak hakim, avukat veya polislik gibi önemli kamu görevlerinde bulunacağına da delalettir.</p><h2>Rüyada Ağlayan Kız Çocuğu Emzirmek</h2><p>Toplumun yararına bir işe imza atmak, hasta kimselerin şifa bulacağı bir buluş gerçekleştirmek ve yoksullara yardım ederek sevap kazanmak demektir. Rızkın kesilmeyeceği anlamına gelen rüya, onurlu bir yaşamın kişinin ismini ölümsüzleştireceğine, her zaman iyilikleriyle anılacağına da yorumlanır.</p><h2>Rüyada Kız Çocuğu Emzirmenin Psikolojik Yorumu</h2><p>Evlat hasretine işaret ettiği gibi, evladını kaybetmiş kimselerin yaşadıkları yasın hala devam ettiğinin de ifadesidir. Kişi büyük bir evlat özlemi çekiyor ve içindeki boşluğu, acıyı bir türlü dindiremiyor demektir.</p></body></html>
