<!DOCTYPE html><html><head><title>Rüyada Birinin Saçını Kesmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Birinin Saçını Kesmek</h1><p>Rüyada birinin saçını kesmek, kendine ait bir iş yeri sahibi olanlar için çalışanlardan birinin işine son vermek, işten çıkarmak manasına gelirken, rüya sahibinin yapılan bir yanlışı affetmeyeceğini ve bu kimseyi hayatından çıkararak ona ders vereceğini işaret eder. Aynı zamanda birinin üzülmesine, kalbinin kırılmasına neden olmak demektir. Farklı anlamlara gelen rüya, görülen kişinin tanınması halinde o kimseye iyilik yapmak şeklinde yorumlanır. Bu kimseye elini uzatmak, zor gününde yardımcı olmak ve para vermek demektir. Hiç tanımadığı birinin saçını kesen kişi bekarsa karşısına menfaatine düşkün, paragöz birinin çıkacağını, bu kimseyle izdivaç yapılması halinde kişinin kendisini kullanılmış hissedeceğini ve sevgisine karşılık göremeyeceğini delalet eder.</p><h2>Rüyada Birine Saçını Kestirmek</h2><p>Tanımadığı birine saçını kestirdiğini gören kişiler ticaret yaptıkları kimselere güven duymadıkları için endişe yaşarlar veya gerçek hayatta haklarında çok şey bilmedikleri biriyle ortaklık kurarlar. Para meselelerinde güvensizliğe neden olacak durumlara işaret eden rüya, kişinin acele karar vermesi neticesinde umduklarını bulamayacağına ve yapmak istediği değişikliklerden netice alamayacağına alamettir.</p><h2>Rüyada Saçını Kestiren Birini Görmek</h2><p>Tanıdığı birinin saçını kestirdiğini görmek, o kimsenin hayatında iyi yönde değişiklikler olmasına tanıklık etmek, bu kimsenin ev veya iş değişikliğini öğrenmek demektir. Öte yandan rüya sahibinin alacağı bazı radikal kararların ve yapacağı değişikliklerin yakın çevresini de doğrudan ilgilendireceğini, kendisine öneriler veren bir arkadaşını dinleyeceğini ifade eder. Aynı zamanda bir arkadaşın mevcut ilişkisinin sona erdiğini, evliyse boşandığının haberini almak demektir. Bekar bir bayanın saçını kestirdiğini görmek, o kimsenin evliliğine şahit olmak yahut ilişkisini öğrenmek anlamına gelir.</p><h2>Rüyada Birinin Saçını Kesmenin Psikolojik Yorumu</h2><p>Kişinin bir gönül hikayesinden ötürü kalp kırıklığı yaşadığını ve bu kimseyi unutmak için kendisini farklı yönlere adapte etmeye çalıştığını, yaşananları unutmak için var gücüyle uğraştığını, bu kimseyle arasındaki her türlü bağı kesip atmak istediğini bildirir.</p></body></html>
