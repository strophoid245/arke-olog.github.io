<!DOCTYPE html><html><head><title>Rüyada Gemi Yolculuğu Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Gemi Yolculuğu Görmek</h1><p>Rüyada gemi yolculuğu görmek, özellikle para mevzularında kişinin elini ayağını bağlayan, girişimlerini ve düşüncelerini kısıtlayan olumsuz faktörlerin teker teker ortadan kalkacağına, geçmişte yapılmış birikimlerin yakın vadede çok kazanç getiren bir işte kullanılarak zengin bir hayata adım atılacağının haberini verir. Gelir ve gider dengesini yeniden kazanacak olan kişilerin ticaret hayatına atılmaları halinde tüm isteklerini elde edebileceklerini, kendileri kadar çevrelerine de fayda getirecek işler yapacaklarını tabir eder. Finansal dertlerin ortadan kalkacağına müjde veren rüya, iletişim konusunda kişinin öz güveninin yükselmesi ile başarılı bir süreç yaşanacağını, özellikle iş konusunda görüşmeler yapılarak herkesi etki altına almayı ifade eder. Kıvrak zeka ve güçlü duruşla her işin altından kalkarak daha müreffeh bir hayata başlangıç yapılacağını, alım gücünün yükselmesi ile beraber yeni bir ev alınacağını yahut gayrimenkul yatırımı yapılacağını bildirir.</p><h2>Rüyada Gemi Yolculuğu Yapmak</h2><p>Birden fazla problemin üstesinden gelerek refaha çıkmak ve yıllardır kurulan hayalleri gerçekleştirmek demektir. Müjdeli, kişiyi geleceğe çok daha güvenli şekilde hazırlayacak haberler alınacağını bildirdiği gibi, kötü niyetli kimseleri, düşmanlık besleyenleri saf dışı bırakacak olmaya da yorumlanır. Rüya sahibinin başarılarını çekemeyen, hazmedemeyen kişilerin tüm oyunlarının ortaya çıkacağı, sadece gerçek dostlarla görüşülecek  günlerin geleceğini bildirir.</p><h2>Rüyada Gemi Tutması</h2><p>Gemi tutması sonucu kustuğunu gören kişiler kendilerine gelen yalan yanlış bir haberle telaşa kapılır ve morallerini bozarlar ancak işin aslı daha sonra anlaşılacağı için bu durum çok uzun sürmez. Ani verilen bir karardan dönmek, anlık heveslerle açılmak istenen iş konusunda aile uyarısı almak anlamına geldiği gibi, dikkatsizlik nedeniyle yaşanacak ufak tefek kazalara da alamettir.</p><h2>Rüyada Gemi Yolculuğunun Psikolojik Yorumu</h2><p>Kendisine gerçekçi hedefler belirleyen kişilerin hayallerine de sıkı sıkıya tutunduklarını, daima morallerini yükseltecek düşünce gücüne sahip olduklarını, çevrelerine de aynı pozitif duyguları aşıladıklarını ifade eder.</p></body></html>
