<!DOCTYPE html><html><head><title>Rüyada Kare Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Kare Görmek</h1><p>Rüyada kare görmek, kişinin iş yaşantısındaki problemlerin kaynağının bakış açısında olduğunu, nesnel tutumunu kaybeden rüya sahibinin çözüm üretmekte yetersiz kaldığını ve bu yüzden hem eleştirilere maruz kaldığını, hem de moral bozukluğu yaşadığını işaret eder. İçi boş bir kare şekil görmek kişinin geçmişteki kötü anılara takılıp kaldığını ve bir türlü olan biteni unutamadığını, geleceğini çizerken de geçmişinin gölgesinden kurtulamadığını tabir eder. Olayların sürekli tekerrür ettiğini işaret eden rüya, kişinin her yeni başlangıç yapmasından bir süre sonra başlanan yere döndüğünü, iş konusunda aynı yerde saydığını ifade ederken ruh hali açısından da kendini bir hapiste gibi hissetmek, bunalmak ve herkesin üstüne geldiğini düşünmek anlamındadır. Köşeye sıkışmış hissi uyandıran gelişmelerin de ifadesidir.</p><h2>Rüyada Kare Kutu Görmek</h2><p>Kare şeklinde kağıt bir kutu görmek, gereksiz ayrıntılar üzerinde durup fazla evhama kapılmak anlamına gelir. Kişinin kuruntu yapmaya müsait biri olduğunu, evliyse eşini aşırı kıskanması yüzünden evde tartışmalar yaşandığını, sevilen insanları korumak amacıyla da olsa fazlaca baskı yapıldığını bildirir. Kartondan büyük kare kutu görmek ise ev taşımaya, yeni bir ev almaya, eşya yenilemeye alamet eder. Demirden kare kutu görmek ise, dik başlılığın, inatçı kişiliğin ve her konuda bilgiçlik taslamak suretiyle insanları çileden çıkarmanın ifadesidir.</p><h2>Rüyada Kareli Gömlek Görmek</h2><p>Eğlenceli, rahat ve yolculuk gerektiren bir işe girileceğini tabir eder. Kareli gömlek gören bayanlar, muhasebe, finans veya bankacılık sektöründe çalışan biriyle evlenirler. Eski kareli gömlek giymek borçlanmaya, kareli gömlek satın almak erkek evlada, birine kareli gömlek hediye etmek ise o kişiden menfaat sağlamaya yorumlanır.</p><h2>Rüyada Kare Görmenin Psikolojik Yorumu</h2><p>Kare şekli görmek, kendi içine hapsolmak, yeniliklere kapalı durmak demektir. Düşüncelerini değiştirmeyen ve sürekli sabit bir fikre odaklanan kişilerin çoğunlukla sorunlarının bitmesi için çaba harcamak yerine aynı davranışları sergilediklerinin altını çizer.</p></body></html>
