<!DOCTYPE html><html><head><title>Rüyada Öfke Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Öfke Görmek</h1><p>Rüyada öfke görmek, kişinin hayatında yolunda gitmeyen şeyler olduğuna ve büyük bir memnuniyetsizlik içinde kaldığından dolayı da önemli meselelere istediği gibi kafa yoramadığına işaret eder. Aşırı ön yargılı davranışlarda bulunulduğu için kavgaların ve tartışmaların çok olduğu bir süreç içinde olunacağına, kişinin kendi çıkarlarını ön planda tuttuğu ve başkalarının fikirlerini önemsemediği için çevresi tarafından hoş karşılanmayacağı anlamlarına da gelir. Öfke gören kişilerin iş yaşamları da çok stresli ve gergin geçer. Aşırı memnuniyetsizliğe, elindekinin kıymetini bilmeyip, şükredilmediğine de alamet eder.</p><h2>Rüyada Öfke İçinde Olmak</h2><p>Rüya sahibinin çok büyük bir haksızlığa uğrayacağına delalettir. Önemli bir konuda destek almak istediği bir kişinin kendisine sırtını döneceğine ve yaşadığı hayal kırıklığı neticesinde içine kapanacağına da yorumlanır. Hak edileni alamamak manasına da gelen rüya, gerçek dostluklara sahip olunamadığına, rüya sahibinin çevresindeki kişilerin ondan her zaman menfaat elde etmek isteyen kimseler olduğuna da delalettir.</p><h2>Rüyada Öfkeli Davranmak</h2><p>Sıkıntıların kişiyi çok fazla bunaltacağına, iş yaşamında yaşayacağı olumsuzlukları aile hayatına da yansıtacağına, kısır bir döngü içinde hissedildiği gibi, çıkış kapısı bulunamadığı için ruhsal bir bunalım geçirileceğine de delalettir. Öfkeli davranmak İslami olarak kişinin inancı konusunda samimi olmadığına, işine geldiği gibi hareket ettiğine ve zaman zaman yalan söyleyerek günah işlediğine de işaret eder. Başa gelen bir sıkıntı nedeni ile kişinin yepyeni kararlar almak ve yaşamında radikal değişiklikler yapmak için çaba göstereceğine de tabir edilir.</p><h2>Rüyada Öfke Görmenin Psikolojik Yorumu</h2><p>Karşı cinse karşı duyulan güvensizlik ve nefretin simgesidir. Öfke, gerçek hayatta baş edilemeyen duyguların kontrol altında tutulmaya çalışıldığına, sürekli olarak duyguların bastırılma yoluna gidildiğine de yorumlanabilir. Çocukluğunda haksızlığa uğradığını düşünerek karşı cinse karşı yoğun bir kin duymak manasına da gelmektedir.</p><p>Dünyalık için birine hiddetlendiğini görmek dinde istikrarsızlığa ve dünyalıktan kaybetmeye, Allah için birine öfkelenmek hayra, iyiliğe ve salih kulluğa, Birinin kendisine öfkelendiğini görmek ondan gelecek hayır ve menfaate, Öfkesini yuttuğunu görmek güzel bir şekilde övülmeye, aile bireylerinin dışındaki insanlara da hayır ve iyilikte bulunmaya, Eşinin kendisine öfkelendiğini görmek onun güzel geçimine, iffet ve itaatine delalet eder.</p><p>Rüyada öfkelenmek, İşinin karışmasına veya rnalının zayi olmasına işaret eder.Allah için birisine öfkelendiğini görmek, hayır ve hasenata erişmeye işaret eder.</p><p>Rüyanızda bir kimseye karşı öfkelendiğinizi görmeniz; hangi şekilde olursa olsun size yaklaşmakta olan keder ve üzüntüyü olaysız bir şekilde atlatacağınıza delalet eder.</p><p>Bkz. Gazap.</p><p>Rüyada kendini öfkeli görmek, kişinin Kendi hakkındaki hayal kırıklıkları ve keşkeleriyle yorumlanır. Negatif duygularınızı bastırmaya ya da başkaları üzerine yansıtmaya çalışıyorsunuz. Kendinizi dinlemenizin vakti gelmiş olabilir.Rüyada öfkeli olmak, gerçek hayatın da bir uzantısı olabilir. Rüyalarınız negatif ve güçlü duygularınızı dışarıya vurduğunuz bir emniyet supabı işlevini üstlenebilir. Bilinçli olarak fark edemediğiniz ve bastırdığınız bazı duygularınız var.</p></body></html>
