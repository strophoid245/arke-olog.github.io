<!DOCTYPE html><html><head><title>Rüyada Kuzu Kesmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Kuzu Kesmek</h1><p>Rüyada kuzu kesmek, aile içinde yaşanacak fırtınalı tartışmaların, aile bireylerinin birbirlerine karşı saygısının azalacağının ifadesidir. Evladı olanlar için kuşak çatışmalarının, ergenlik sorunlarının da gündeme geleceğini bildiren rüya, kişiyi çok üzen, çözüm bulmakta zorlanacağı problemler yüzünden hanedeki tüm huzurun bozulacağını tabir eder. Kuzu kestiğini gören kişinin evlatları asi olur ve aile büyüklerini dinlemeden hareket ederler. Kendilerini düşünen, başkalarını kullanmakta, çıkarlarına uygun davranmakta yeis duymayan çocuklara da tabir edilir. Kederli günlerin habercisi olan rüya, hastalıklara da yorumlanır. Moral bozucu gelişmelerin, ailedeki huzursuzluğun iş hayatına da yansıyacağının ifadesidir. Yıkıma neden olacak gelişmelerin, para sorunlarının, manevi yalnızlığın, eşle aradaki uyumsuzluğun, ayrılıkların da habercisidir.</p><h2>Rüyada Ölü Kuzu Görmek</h2><p>Umut edilen veya umut bağlanan bir meselenin gerçekleşmeyerek kişiye büyük bir hayal kırıklığı yaşatacağını, kişinin karşısına çıkacak kötü niyetli kişiler yüzünden mal kaybı yaşanacağını, hastalık söz konusu ise uzun süreceğini bildirir. Çocukların anne ve babalarına karşı geleceklerini, itaat etmeyecekleri gibi, aynı zamanda başına buyruk şekilde yaşayacaklarını, evden ayrılacaklarını ve inatçı şekilde davranarak ailelerini derin bir kedere düşüreceklerini tabir eder.</p><h2>Rüyada Kuzu Öldürmek</h2><p>Kişinin kendi ayağına dolandıracağı işlere girişeceğine, iyi adımlar atmak isterken tamamen yanlışa düşeceğini, derin bir pişmanlık duyacağı, üzüntüden geceleri uykusunun bölüneceği kötü durumlar yaşayacağını tabir eder. Çocukları ile arasında uçurumlar olan ailelerin sorunların üstesinden gelmeyi başaramayacaklarını ve aile birliğinin kökten sarsılacağını delalet eder. Kötü alışkanlıklar edinen çocukların, eğitimlerine önem vermeyen insanlar olacaklarını ve geleceklerini inşa etmekten aciz kalacaklarını da tabir eder.</p><h2>Rüyada Kuzu Kesmenin Psikolojik Yorumu</h2><p>Merhamet duygusunun eksikliğini, aşırı baskın ve dikte edici tavırlar sergilendiğini, ilişkilerde iletişime önem verilmediğine yorumlanır. Sadece kendi düşüncelerini önemseyen, kendi ideallerine uygun davranan insanların, aile ve yakın çevrelerinde hoş karşılanmayan biri olduğunu da ifade eder.</p></body></html>
