<!DOCTYPE html><html><head><title>Rüyada Sivrisinek Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Sivrisinek Görmek</h1><p>Rüyada sivrisinek görmek, rüya sahibinin hayatındaki, küçük hesaplar peşinde olan, faydacı, menfaat ve çıkar düşkünü, ucuz ve basit hareketler içindeki bir kimsenin varlığı ile tabir edilir. Bu kişi rüya sahibinin malına ve parasına göz dikmiş, içten pazarlıklı, alttan alttan gizli planlar yapan ve rüya sahibinin arkasından iş çeviren kimse olarak tasvir edilir.</p><p>Rüyada sivrisinek görmek, kişinin çevresinde çok sayıda menfaatçi insanların olduğuna ve bu insanların yalanlarıyla, ikiyüzlülükleriyle kişiye zarar verdiklerine alamet eder. Kişi hakkında söylenen alçakça sözlerin, kötü dedikoduların moral bozukluğuna neden olduğu gibi, rüya sahibinin aile yaşantısına da olumsuz etkiler yaptığına yorumlanır. Huzur bozucu insanlar yüzünden mutsuzlaşan rüya sahibinin, çevresini değiştirmek için ev değişikliği yapacağına, eski arkadaşlarından bir kısmıyla da görüşmeyi keseceğine tabir edilir. Hain, laf taşıyan, başkalarının acılarından beslenen düşmanların varlığına da alamet eden rüya, bu insanlara karşı önlem alınacağına, bazı durumlarda yasal süreçleri başlatarak düşmanlarına gözdağı verecek rüya sahibinin bu şekilde rahat edeceğine yorumlanır.</p><h2>Rüyada Sivrisinek Öldürmek</h2><p>Rüyada sivrisinek öldürmek, rüya sahibine yük olan, üstelik dost gibi görünüp, haince planlarla zarar vermeye çalışan bir düşmanından kurtulacağına işaret eder. Rüya sahibinin bu hain kimseden kurtulması hayatında çok şey fark ettirecek ve kişinin rahata kavuşarak, huzura ermesini sağlayacak demektir.</p><p>Düşmanlara galip gelmek için yeni planlar yapılacağına ve etkili şekilde verilen mücadele sonucunda kişiyi rahatsız eden pek çok kişiden kolayca kurtulacak olmaya tabir edilir. Sivrisinek öldüren kişi hasta ise iyileşmeye başlar ve eski gücüne kavuşur kavuşmaz işinin başına geçer. Geçici bir mevki kaybı yaşamaya, haksızlığa uğramaya fakat sonrasında kendini, dürüstlüğünü ve haklılığını ispat etmeye de yorulur.</p><h2>Rüyada Sivrisinek Isırması</h2><p>Rüyada sivrisineğin kendini ısırdığını gören kişi, kendisine karşı pusu kurmuş, maddi anlamda kendisinden fayda görmeye çalışan bir kişi ile karşı karşıya kalacaktır diye tabir edilir. Bu kişi fırsatçı kimsedir ve elinden geldiğince rüya sahibi üzerinden nemalanmaya çalışıp, onu sömürmek için her şeyi yapacaktır.</p><p>Rüya sahibinin en yakınında bulunan kimselerden zarar göreceğine, alttan alta işler yürüten, kişinin arkasından konuşan ve huzurunu bozacak konuşmalar yapan, aile işlerine fitne ve fesat sokan kimselerin varlığına yorulur. Can sıkıcı durumların arka arkaya gelmesinden yorulan rüya sahibinin, bir müddet daha bu insanlarla uğraşacağına, kökten çözüm bulamaması halinde huzurunun sürekli bozulacağına delalet eder. Hırsızlığa uğramak manasına da gelen rüya, ortağı olanların sürekli azalan gelirlerinden dolayı şüphe içinde kalacaklarına ve zararın kaynağını arayacaklarına da yorumlanır.</p><h2>Rüyada Sivrisinek Sürüsü Görmek</h2><p>Rüyada sivrisinek sürüsü görmek, iyi değildir. Hastalık, sıkıntı ve zorluk anlamına gelir. Rüya sahibinin dert edineceği, gözyaşı dökeceği ve çok mutsuz olacağı bazı olaylarla karşılaşacağına ve çok meşakkatli günler geçireceğine delalet eder.</p><h2>Rüyada Sivrisinek Yakalamak</h2><p>Rüyada sivrisinek yakaladığını gören kişi, birinin yapacağı bir kötülüğü, hileyi ya da fesadı fark edecek demektir. Bu kişi rüya sahibinin çevresinde dönüp dolaşan biridir, rüya sahibi aynı şeyi kendisine de yapacağını düşünerek bu kişiyle tüm iletişimini koparacaktır diye yorumlanır.</p><h2>Rüyada Ölü Sinek Görmek</h2><p>Rüyada ölü sinek görmek, rüya sahibinin haklılığını ispatlayamadığı ama sonuna kadar haklı olduğu bir konuda, aklanmasına ve bazı kişiler tarafından kendisine haksızlık yapıldığı için özür kabul etmesine işaret eder.</p><h2>Rüyada Sivrisinek Görmenin Psikolojik Yorumu</h2><p>Kişinin sürekli aklını kurcalayan, kafasını meşgul eden ve bir türlü çözemediği sorunların varlığına alamet eder. Gün içinde akla geldiği gibi, uykuları da kaçıran sorunların çoğunun çevredeki insanlardan kaynaklandığına, ikili ilişkilerde samimiyetin eksik olduğuna, kişinin güvensizlik yaşaması yüzünden sosyal ortamlardan da kaçınmaya başladığına yorumlanır.</p><p>Bakınız; Sinek.</p><p>Rüyada sivrisinek, kan döken ve bedeni çirkinleştiren düşmanla tabir edilir. Sivrisinek, bazen de namus ve hürmete ve makam sahibi olan kimse üzerine yeis ve şiddetin gelmesine işarettir.</p><p>Rüyada sivrisinek görülmesi; insanlara zarar veren, alçak ve zayıf bir kimseye yorumlanır. Bir kimsenin rüyasında evine sivrisineklerin girdiğini görmesi; o kimsenin keder ve sıkıntıya maruz kalacağına işaret eder. Rüyanızda burnunuza bir sivrisineğin girdiğini ve çıkmadığını görmeniz; sizin belâ ve eziyete maruz kalacağınıza, rüyanızda burnunuzdan sivrisineğin çıktığını görmeniz; sizin belâ ve eziyetten kurtulacağınıza delalet eder.</p><p>Rüyada sivrisinek, kan döken ve bedeni çirkinleştiren düşmanla tabir edilir. Sivrisinek, bazen de namus ve hürmete ve makam sahibi olan kimse üzerine ye's ve şiddetin gelmesine delalet eder. Çünkü namus, sivrisinek isimlerindendir.</p><p>Bu rüya; alçak, zayıf, cimri ve zararlı bir adamla tabir olunur. Evine sivrisineklerin girdiğini gören, üzülür. Burnuna bir sivrisineğin girdiğini ve çıkmadığını gören, büyük bir belaya uğrar. Sivrisinek buradan çıkarsa, rüya sahibinin sıkıntısı biter. Sivrisineği görerek Allah'ın kudretini düşünen, tevbe eder.</p></body></html>
