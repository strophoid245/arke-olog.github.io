<!DOCTYPE html><html><head><title>Rüyada Bahşiş Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Bahşiş Görmek</h1><p>Rüyada bahşiş görmek, çıkarcı kişilerle çevrelenmiş olan rüya sahibinin maddi olarak sürekli olarak kullanıldığına ve bunun farkında olmasına rağmen, insanları kırmamak için duruma müdahale etmediğine, ancak ailesinden bu konuya ilişkin ciddi uyarılar alacağına işaret eder. Bahşiş gören kişi bir bayansa, karşı cinsle ilişkilerinde aşırı kavgacı olur ve menfaatçi davranması nedeni ile ilişkileri uzun sürmez. Devamlılığı olmayan işlerle uğraşılacağına, hayal edilen kariyere ulaşmak için çok fazla çaba ve sabır gösterilmesi gerektiğine işaret eden rüya, ailesinden aldığı parayla geçinen ve konforlunu bozmamak için işe girip çalışmayı reddeden erkek evlatlara da tabir edilir. Bir konuda at gözlüğü ile bakıldığına ve körü körüne inat ederek olayı çözümsüz hale getiren rüya sahibinin stres içine girip rahatsızlanacağına da yorumlanır.</p><h2>Rüyada Bahşiş Vermek</h2><p>İşe girmek için aracı bulmaya çalışmaya, mevkisini beğenmeyen kişinin gözünün çok yukarılarda olmasından dolayı kuralları çiğneyerek kendisini göstermek isteyeceğine işaret eder. Sonuçlarının iyi olacağını düşündüğü bir konuda rüya sahibinin beklenmedik bir hayal kırıklığı neticesinde mutsuz olacağını da bildiren rüya, arkadaşlıklarda aşırı bencil davranışlarda bulunmanın giderek kişiyi yalnızlığa iteceğine ve etrafındaki kişilerin her geçen gün daha da azalmaya başlayacağına alamettir.</p><h2>Rüyada Bahşiş Almak</h2><p>İşini bilen biri sayesinde makamını güçlendirmek ve kişinin ticaret hayatını istediği konuma getirmekte kendisine yardımcı olacak bir ortakla çalışmaya başlamasına alamettir. Bahşiş aldığını gören kişi genç ise, ailesinden gelecek önemli bir miktar parayı sermaye olarak kullanarak erken yaşta kendi işini kuracak demektir. Yaşlı kişiler için hayattayken miras paylaşımı yapacaklarına delalet eder.</p><h2>Rüyada Bahşiş Görmenin Psikolojik Yorumu</h2><p>Paraya aşırı düşkün ve maddiyatçı tutumu ile belirginleşen karakteristik özellikleri simgeler. Kişinin kendisini düşünerek hareket ettiğini ve bencilce davranmaktan dolayı yalnız bir hayat sürdüğünü, çıkarlarına ve menfaatine uygun yaşamak adına sevdiklerini bile gözden çıkartabilecek kadar katı olduğuna tabir edilir.</p><p>Bir vesileyle bahşiş almak yoksul kimseler için hayır ve menfaate, varlıklı kimseler için rezillik ve rüşvete delalet eder.</p><p>Rüyada bahşiş verildiğinin görülmesi; hissizlik, bencillik ve tamahkârlık ile, bahşiş alındığının görülmesi ise; fakirlik, keder ve üzüntü ile tabir edilir.Bir kimsenin rüyasında bir kadına bahşiş verdiğini görmesi; bahşişi veren kimsenin öyle çok önemli olmayan bir hastalığa yakalanacağına, bir garsona veya herhangi bir kimseye bahşiş verdiğini görmesi; o kimsenin gönlünün zenginliğine yorumlanır.Bir rivayete göre de: Rüyada bahşiş verilmesi; bahşiş veren kimsenin malının zekâtını vermediğine, bahşiş verilen kimse eğer bir hizmetçi veya garson ise; malını helâl yollardan kazanmadığına, kişinin rüyasında bahşişi kendisinin aldığını görürse; başkasına ait haram bir malı satın aldığına delalet eder.</p></body></html>
