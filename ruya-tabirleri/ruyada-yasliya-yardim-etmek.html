<!DOCTYPE html><html><head><title>Rüyada Yaşlıya Yardım Etmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Yaşlıya Yardım Etmek</h1><p>Rüyada yaşlıya yardım etmek, hayır dolu, sevap duaları alınacak bir yaşama işarettir ve kişinin tüm hayatını dürüst, hak yemeden, helal kazanç elde ederek geçireceğine delalettir. Hangi ortama girilirse girilsin yadırganmadan yaşayacak olmaya ve herkesten saygı görmeye, ulema insanlarla yakınlaşmaya, doğru hedefler koyarak ilerlemeye alamettir. Manevi hayatı gelişmiş kişilerin verecekleri bir karar sonrasında tüm hayatlarını olumlu şekilde değiştireceklerini ve bu dönemde yapılan ticaretten büyük meblağlar kazanacaklarını, aile desteklerini de alarak iş yaşantısında çok yüksek mevkilere geleceklerini delalet eder. Hayır duaları ile çıkılan bir yolculuğun sonunda evlenmek, kız istemek yahut kız vermek manasına da gelir.</p><h2>Rüyada Yaşlı Bir Kadına Yardım Etmek</h2><p>Kişinin annesi hayattaysa kendisi için her gün dua ettiğini ve iyiliğini istediğini ifade eder. Annesini kaybetmiş kimseler için, hayattayken aldıkları dualar neticesinde ayaklarına taş değmeyeceğini, bundan sonra da kedere düşmeden yaşayacaklarını tabir eder. Kişinin el attığı yahut karıştığı hiçbir konuda haram kazanç olmadığını, her daim İslami koşullara uygun, Allah&#8217;ın sevdiği şekilde davranan bir kul olmaya özen gösterildiğini ifade eder.</p><h2>Rüyada Yaşlıya Kötü Davranmak</h2><p>Rüyasında bir yaşlıyı itip kaktığını gören kimseler en yakın arkadaşları, dostları veya güvendiği insanlar tarafından aldatılırlar. Maddi konuda kandırılmak manasında olduğu gibi, kişinin sahip olduklarına göz diken kimseler olduğunu da işaret eder. Maneviyatın az olması yüzünden günah işlemeye yatkın olan rüya sahibine bir çeşit uyarı olarak da görülmelidir. İş kurmak için ailesinden para isteyen kişilerin red cevabı alacaklarını ve başka kimselere borçları olması yüzünden mahcup duruma düşeceklerini delalet eder.</p><h2>Rüyada Yaşlıya Yardım Etmenin Psikolojik Yorumu</h2><p>Birinin gözüne girmek istemenin, bu kimse tarafından değerli bulunmak, üstün tutulmak arzusunun bir yansımasıdır. Rüya sahibi için idol haline gelen birini işaret eden rüya, kişinin tüm eylemlerini bu kişinin hoşuna gidecek şekilde yaptığını da ifade eder.</p></body></html>
