<!DOCTYPE html><html><head><title>Rüyada Saç Çekmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Saç Çekmek</h1><p>Rüyada saç çekmek, kişiyi sürekli kışkırtan ve başkalarına karşı fişekleyen birinin varlığına alamettir. Düşmanca tavırlarını gizleyen ama kişiye dost görünen, onun hayatını düzeltmesine, sorunlarını çözmesine yardımcı olmayıp, sürekli aklına kötü düşünceler sokmaya çalışan yakın birinin varlığına alamettir. Rüya sahibini strese sokan bazı ailevi durumların ortaya çıkacağına, özellikle maddi konularda kişinin çaresiz hissedeceği durumlar yaşamak zorunda kalacağına da tabir edilir. İş yerinde amirlerden biriyle yaşanacak anlaşmazlık sonrası, kişiye verilen çok zorlu bir göreve de işarettir ve rüya sahibinin özellikle bu amirle çalışırken dikkatli olması gerektiğine, ani çıkışlar yapmadan önce sakin olmayı deneyerek işini korumasının en doğrusu olacağına dair uyarı da verir.</p><h2>Rüyada Arkadaşının Saçını Çekmek</h2><p>Rüya sahibinin kendi iyiliği için söylenen sözleri, yapılan olumlu ya da olumsuz her türlü eleştiriyi kulak arkası ederek hareket ettiğini ve burnunun dikine giderek, ilerde yaşayacağı problemlere zemin hazırlayan bir hayat sürdüğü manasına gelir. Terk edilmek veya eşi tarafından boşanmak için mahkemeye verilmek anlamına da gelen rüya, tamamen bencilce davranılması sonucunda hayatın içinden çıkılmaz bir hale geleceğini de ifade eder.</p><h2>Rüyada Kendi Saçını Çekmek</h2><p>Büyük bir hata yapan rüya sahibinin gözyaşı dökeceğini, duyduğu pişmanlığı ailesi ve sevdikleriyle paylaşarak, onlardan yardım isteyeceğini bildirir. Başa gelecek kötü bir olayın ya da dönüşü olmayan bir hatanın sonrasında rüya sahibinin yaşamının tümden değişeceğini, alacağı radikal kararlardan sonra önceki hatalarının hiçbirini yapmadan, yoluna daha emin adımlarla devam edeceğine alamettir.</p><h2>Rüyada Saç Çekmenin Psikolojik Yorumu</h2><p>Anneye karşı çok güçlü bir bağlılık içinde olunduğunu ve evli kişilerde de eşlerine karşı anneleri gibi davrandıklarını bildirir. Kişinin kendisini bağımlı hale getirdiğinin farkına varamadığını, herkese karşı şefkat beklentisi içinde olduğunu ve sevdiği kişilerin kendisini sürekli olarak tolere etmesini beklediğini de işaret eder.</p></body></html>
