<!DOCTYPE html><html><head><title>Rüyada Üzerine Fare Atlaması - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Üzerine Fare Atlaması</h1><p>Rüyada üzerine fare atlaması, bir iftiraya uğramaya veya saldırıyla karşılaşmaya alamettir. Kişinin kazancında, refahında ve mutluluğunda gözü olan, kötü niyetli, fitneci bir kadına, eve giren uğursuz insanlara yorulur. Üzerine atlayan farenin kendisine zarar verdiğini, ısırdığını ya da yaraladığını gören kişiler sevdikleri, çok iyi anlaştıkları ve yedikleri içtikleri ayrı gitmeyen bir dostun sözleriyle kalp kırıklığı yaşarlar. İşte başarısızlığa uğramak, planların projelerin beklentilerin aksine sonuçlanması demek olduğu gibi, sağlıkla alakalı bazı problemlerin başlayacağını da tabir eder. Mal kaybı ve hırsızlığa uğramak, maddi ve manevi anlamda değeri olan bir eşyayı kaybetmek manasındadır. İkili ilişkilerde ağız münakaşasına girerek karşılıklı suçlamalarda bulunmayı, eşler arasına soğukluk girmesini de ifade eder.</p><h2>Rüyada Üzerine Atlayan Fareyi Yakalamak</h2><p>Kişiye daha önce zararı dokunmuş, söylediği sözlerle aile huzurunu bozmuş bir insanın artık uzaklaşacağını, kişinin her türlü tedbiri alarak bu kimseyi sevdiklerinden ırak tutacağını işaret eder. Zarardan dönmek, ganimete sahip olmak, kaybedilen bir eşyayı bulmak veya parasızlıktan kurtulmak demek olduğu gibi, geçici sağlık sorunlarının da nihayete ereceğini müjdeler. Evlat sahibi olmaya da yorumlanan rüya zan altında kalınan bir konudan kurtulmaya ve kötü niyetli insanları deşifre ederek kendini aklamak manasındadır.</p><h2>Rüyada Fare Öldürmek</h2><p>Kişiye açıkça düşmanlık yapan birinden kurtulmak, onu mağlup etmek ve kendini kanıtlamak demektir. Şanssızlıktan kurtulmak ve hayatına mani olan durumları engellemek şeklinde yorumlanır. Fare öldüren kişi işinde yükselir, kendisine baskı uygulayan bir yöneticiden kurtulur. Hayalleri gerçekleştirecek cesareti göstermek, öz güvenini yükseltmek şeklinde yorumlanan rüya ağzı laf yapan, dedikoducu bir kadının haneden uzaklaşacağına da alamettir.</p><h2>Rüyada Üzerine Fare Atlamasının Psikolojik Yorumu</h2><p>Çocukluk dönemine ait korkuları ifade eder ve kişinin büyüme çağında ailesinin baskısı neticesinde kendisine hayalden bir dünya kurarak oraya saklandığını bildirir. Takıntılara sahip olmak, kuruntulu bir karakter oluşturmak ve geçmişten kalan korkularla yüzleşememek manasındadır.</p></body></html>
