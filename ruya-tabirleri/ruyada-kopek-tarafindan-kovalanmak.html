<!DOCTYPE html><html><head><title>Rüyada Köpek Tarafından Kovalanmak - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Köpek Tarafından Kovalanmak</h1><p>Rüyada köpek tarafından kovalanmak, kişiyi sıkıntıya düşürecek bir meselenin günışığına çıkacağına yahut geçmişteki sırların ortaya dökülmesi sonucunda zor durumda kalmaya yorumlanır. Bir dostun tavır değiştirmesi olarak da yorumlanan rüya, bazı hayal kırıklıklarının oluşacağı bu dönemde kişinin duygusal açıdan yara alacağına ve kendisini mutsuz hissedeceğine tabir edilir. Çalışma arkadaşlarından biriyle ters düşerek bu kimsenin düşmanlığını kazanmak, iş yaşantısını zorlaştıracak kavgaların ortasında kalmak ve huzurunun kaçması olarak da açıklanan rüya, duyulacak sözlerin, atılacak iftiraların da habercisidir. Haksızlıklara maruz kalınacağını haber verdiği gibi, rüya sahibinin maneviyatına zarar veren durumlar yüzünden ev halkının da tedirgin olacağını, stresli, endişe dolu günler geçirileceğini ifade eder. Aynı zamanda yersiz evhama kapılmak suretiyle günlük hayat akışını bozmak, rutinin dışına çıkmak, içine kapanmak manalarına da gelir.</p><h2>Rüyada Yaralı Köpek Tarafından Kovalanmak</h2><p>Dürüst davranışların veya açık sözlü olmanın kişiye bazı kimselerin düşmanca davranışlarla karşılık vermesi sonucu üzüntü yaratacağına, söylenen bir sözün yanlış anlaşılması üzerine başlayacak bir tartışmada ortada kalmaya alamettir. Kötü söz söyleyen ya da rüya sahibinin canını sıkacak, özel hayatıyla alakalı laflar edecek birini işaret eden rüya, bu dönemde kulağa gelen lafların kişinin tüm moralini yerle bir edeceğini, kendisini sosyal ortamlardan uzak tutup, sevdiği insanlara mesafeli davranacağını ifade eder.</p><h2>Rüyada Köpek Sürüsü Tarafından Kovalanmak</h2><p>Köpek görmek hem dosta, hem düşmana yorumlanır ve rüyanın tamamının dikkate alınması gerekir. Köpek sürüsü havlayarak kovalıyorsa, kişiyi ikaz edecek insanlara yorumlanır. Peş peşe hatalar yapan ya da söz dinlemeyen gençlerin ebeveyn ve akrabalarından duyacakları sözlere üzüleceklerini ancak yanlıştan dönmeleri için bu ikazları dinlemeleri gerektiğini de bildirir.</p><h2>Rüyada Köpek Tarafından Kovalanmanın Psikolojik Yorumu</h2><p>Gerçek hayatında köpeklerden korkan veya gerçekte de köpekler tarafından kovalandığı için tedirginlik yaşayan kişilerin gördüğü rüyalardan olmasının yanı sıra, kişinin bazı gerçeklerden kaçmaya çalıştığını, kendisiyle ve çevresiyle yüzleşmek istemediğini de bildirir.</p></body></html>
