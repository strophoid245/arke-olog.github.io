<!DOCTYPE html><html><head><title>Rüyada Sokakta Yatmak - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Sokakta Yatmak</h1><p>Rüyada sokakta yatmak, bazı yoksunluklar yaşanacağını haber verir ve kişinin ilerleyen aylar ve yıllar için şimdiden olabildiğince birikim yapmasının çok önemli olduğunu işaret eder. Yakın zamanda meydana gelecek bazı büyük harcamaların ve maddi yükümlülüklerin kişiyi biraz sıkacağını ve ödeme yapmakta zorlanacağını bildirirken, yeni ve değişik ortamlara girileceğini, farklı insanlarla tanışılacağını da ifade eder. Sokakta yatıp uyuduğunu gören kimseler bekar ise geç evlenirler ve aradıkları aşkı geç bulurlar. Sorumluluktan kaçmak, kendi başına yaşamak istemek veya aile evinden ayrılma kararı almak anlamına da gelir. Rüya sahibinin kendi yaşamı üzerinde söz sahibi olmak ve özgürlüğünü korumak adına asi davranışlar sergileyeceğini, vereceği kararlardan pişmanlık duysa da bunu kimseye yansıtmayacağını işaret eder.</p><h2>Rüyada Sokakta Uyumak</h2><p>Kendi başına tatile çıkmak, bulunulan yerden veya topluluktan, ortamdan uzaklaşmak demektir. Düşüncelerde yaşanan dağınıklık nedeniyle işine konsantre olmakta zorlanan kimselerin yalnız kalmaya ihtiyaç duyacaklarını bildirir. Macera dolu günler yaşanacağını veya alışkanlıkların, var olan hayat standardının dışına çıkılacağını da ifade eder. Manevi gelişime, duygusal açıdan tatmin olmaya ve kişinin iç huzurunu yakalayacağına yorumlandığı gibi, makam sahibi olmanın da işaretidir. Mütevazi ama bilinçli bir hayat sürdürüleceğini tabir eder.</p><h2>Rüyada Sokakta Dilenmek</h2><p>Bazı kötü alışkanlıkların eline düşen kişilerin giderek daha da batağa sürükleneceklerine, hem inançlarında, hem de manevi hayatlarında meydana gelen boşlukların, zayıflamaların neticesinde çıkış yolunu bulmakta güçlük çekeceklerine alamettir. Yanlış arkadaşlar edinmenin zararlarını görmek, güven duyulan biri tarafından aldatılmak yahut hırsızlığa uğramak şeklinde de yorumlanır.</p><h2>Rüyada Sokakta Yatmanın Psikolojik Yorumu</h2><p>Özlemlerin, hayallerin simgesi olan rüya, kişinin ruhen çok yalnız hisseden biri olduğunu bildirir. Kendisini sürekli yalnız hisseden ve gerçek hayatında insanlarla iletişim kurarken zorlanan, doğaya düşkün, sessiz kimselerin ifadesidir. Bir yandan da kişinin sahip olduğu düzenin, hayat standardının bozulmasına ilişkin duyduğu korkuları gösterir.</p></body></html>
