<!DOCTYPE html><html><head><title>Rüyada İzmarit Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada İzmarit Görmek</h1><p>Rüyada izmarit görmek, mutluluk dolu hayatın sonuna gelindiğini, kişinin bundan sonra önceki hayatından biraz daha farklı bir yaşam sürdürmek zorunda kalacağını bildirir. Özellikle rahat bir hayat yaşayan ve her zaman bu şekilde yaşamaya alışmış kişilerin mevcut durumlarında meydana gelen değişiklikler yüzünden sosyal açıdan daha geri planda kalacaklarına, psikolojik olarak yaşadıkları bu yeni hayatı kabul etmekte zorlanacaklarına ve daha yoksul bir yaşama alışmak zorunda kalacaklarına alamet eder. Farklı bir yoruma göre ise izmarit görmek kişinin hayattaki her zevki tatmak için derin bir arzu duyduğuna ve ilgi alanının çok geniş olduğuna, sürekli olarak değişiklik yapmak isteğine alamettir.</p><h2>Rüyada Sokağa İzmarit Atmak</h2><p>Yarını düşünmeyen rüya sahibinin şu an elindeki fırsatları kullanırken çok savurgan olduğuna ve daha sonra bunun için pişmanlık duyacağına alamettir. Şükretmek için fazlasıyla sebebe sahip olmasına rağmen bunları göremeyen ve her zaman daha fazlasına sahip olmak isteyen kişilerin bir gün bugünlerini arar hale geleceklerini bildirir. Gösterişi çok sevdiği için sahip oldukları ile her daim övünen, bunları daha yoksul kişileri üzecek şekilde kullanan kişilerin yaşayacakları bir aksilik sonrasında o insanlardan da zor bir duruma düşeceklerini bildirir.</p><h2>Rüyada İzmarit Toplamak</h2><p>Yoksulluk yüzünden yaşanılan sıkıntıların kişinin gururunu kırdığına, başka kişilerin eline bakan ve yardıma muhtaç olan kimselerin ruhsal olarak aşırı yıpranacaklarına işaret eder. Yaşamsal şartların iyileşmediğine, zorlukların bir süre daha devam edeceğine, sabırlı olmak ve Allah’a yalvarmak dışında kişinin elinden bu süreç zarfında bir şey gelmeyeceğine alamet eder.</p><h2>Rüyada İzmarit Görmenin Psikolojik Yorumu</h2><p>Bitik ve yorgun hissedildiğinin, yaşama sevincinin azalması sonucunda kişinin kendisini daha da geri plana çektiğinin, arkadaşlarla iletişimin azalarak, yalnızlığın arttığının işaretidir. İzmarit aynı zamanda ayakta kalmakta güçlük çeken kişilerin intihara meyilli bir duruma geldiklerini ve yardım almaları gerektiğinin de altını çizer.</p><p>Rüyanızda evde bir kül tablası içinde sigara izmariti görmeniz; geçmiş günlerinizin boşuna akıp gittiğine ve bugün de hepsinin bir hayalden ibaret olduğuna yorumlanır.</p></body></html>
