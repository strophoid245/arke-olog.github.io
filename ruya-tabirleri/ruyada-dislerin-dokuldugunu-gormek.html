<!DOCTYPE html><html><head><title>Rüyada Dişlerin Döküldüğünü Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Dişlerin Döküldüğünü Görmek</h1><p>Rüyada dişlerin döküldüğünü görmek, genellikle hayra yorulmaz ve kişinin ailesinden veya akrabalarından alacağı kötü haberlere yorumlanır. Dökülen dişlere göre rüyanın tabiri de değişmektedir. Bazı yorumlara göre, tüm dişlerinin döküldüğünü görmek, rüya sahibinin çok uzun bir ömre sahip olması şeklinde yorumlanır. Dökülen dişler içinde kayıp bir tane var veya görülemiyor ise bu durumda kişinin birinci dereceden bir yakını uzak bir memlekete gider. Kayıp diş bulunur ise giden kişi geri döner. Rüyada üst ön dişlerinin düştüğünü gören kişinin babasının akrabalarından vefat haberi gelir.</p><p>Alt ön dişlerin dökülmesini görmek ise anne akrabalarından gelecek olan vefat ya da üzücü haberlere delalet eder. Kişi tüm dişlerinin kucağına döküldüğünü görüyor ise ve bayan ise bu durumda gebe kalır ve erkek evlat sahibi olur. Sadece alt dişlerinin döküldüğünü gören kişi büyük bir üzüntü sonrası acı çeker. Dişlerin dökülmesi aynı zamanda kişinin borçları olduğunu gösterir ve dökülen diş sayısı kadar borcu olan kişilere ödeme yapar.</p><h2>Rüyada Dişlerin Sallandığını Görmek</h2><p>Rüyasında dişlerinin sallandığını gören kimse ailesinde sıkıntı yaşar. Aile fertleri içinde sonu kavgaya varacak sert tartışmalar ve tatsızlıklar yaşanır. Üst dişlerin sallanması baba tarafındaki akrabalarla tartışmalar ve sıkıntılar yaşanacağına delalettir. Alt ön dişlerin sallanması ise annenin akrabaları ile yaşanacak tartışmaların habercisidir. Dişlerin sallanması sağlık açısından da olumsuz haberlerin alınacağını, gurbete gidileceğini ve rüya sahibinin ömrünün azaldığını gösterir. Diş sallanması genellikle hayra yorulmaz. Tek dişinin sallandığını gören kişi amansız bir hastalığa yakalanır ve çok geçmeden vefat eder.</p><h2>Rüyada Dişlerin Düştüğünü Görmek</h2><p>Diş düşmesi genel olarak iyi ve uzun bir ömre işaret eder. Dişleri düşen kimsenin çocuğu olur veya evlatlarından torun sahibi olur. Kalabalık ve vefalı bir aileye işaret ettiği gibi, gurbete gidileceğinin de göstergesidir. Düşen diş kaybolursa kişinin ecelinin geldiğini bildiren rüya, kayıp dişin yeniden bulunması halinde ise uzaklardan gelecek olan bir sevilene işaret eder.</p></body></html>
