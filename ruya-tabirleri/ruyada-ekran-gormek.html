<!DOCTYPE html><html><head><title>Rüyada Ekran Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Ekran Görmek</h1><p>Rüyada ekran görmek, bilgi sahibi olmak, özeleştiri yapmak ve herkesle araya mesafe koymak anlamına gelir. Özellikle rüya sahibinin sırlarını paylaşırken çok dikkatli olması gerektiğini ve yanlış kişilerle ahbaplık kurulması halinde, istemediği sırlarının ortalığa dökülme olasılığının yüksek olacağını işaret eder. Herkese güvenerek hareket etmek yerine daha temkinli olmak gerektiğini de alamet eden rüya, kişinin yakın çevresinde her hareketini takip eden ve kişi hakkında sağda solda ileri geri konuşan kimseler olduğuna, istenmeyen bazı dedikodular yüzünden ilerde sıkıntı yaşanacağına da delalettir. Ekran görmek kötü şöhret anlamına da gelir ve kişinin geçmişte yaptığı bir hatanın bir türlü unutulmadığını, her fırsatta kişinin karşısına çıkarılıp yüzüne vurulduğunu ve üzerine yapışıp kaldığını, bu nedenle itibarının da zedelendiğini işaret eder.</p><h2>Rüyada Televizyon Ekranı Görmek</h2><p>Kişinin her şeye çabucak inandığını ve herkese kandığını, sürekli başına iş açtığını tabir eder. Kalıcı çözümler bulunamaması halinde maddi sorunlarla karşılaşmanın an meselesi olacağını ve kişinin yüzeysel analizler yerine daha detaylı şekilde düşünüp, tecrübeli kişilerden görüş alarak yola devam etmesinin en doğrusu olacağını da alamet eder. Görselliğe ve gösterişe çok düşkün olmanın kişiye vereceği zararın çok büyük olacağını ve ilerde elindeki parayı tutamamış olmaktan dolayı büyük pişmanlıklar yaşayacağını da delalet eder.</p><h2>Rüyada Bilgisayar Ekranı Görmek</h2><p>Çok çalışarak kendi işini kurmak için para biriktirecek olan rüya sahibinin ortaya koyacağı projelerde pek çok kişinin kendisine destek vereceğini ve daha da şevklenerek işine dört elle sarılacağını bildirir. Yılmadan devam edildiği takdirde başarının ve iyi bir geleceğin sahibi olunacağını da tabir eden güzel, hayırlı bir rüyadır.</p><h2>Rüyada Ekran Görmenin Psikolojik Yorumu</h2><p>Hayata uzaktan bakan, yaşama karışmakta zorlanan ve sosyal ortamlarda çekingen kalan kişileri simgeler. İçindeki duyguları dışa dökmekte zorlandığı için bir türlü duygusal yaşantısını düzene sokamayan ve bu nedenle yalnız kalan kişileri de ifade eder.</p></body></html>
