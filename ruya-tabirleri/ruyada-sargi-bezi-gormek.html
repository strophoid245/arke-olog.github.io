<!DOCTYPE html><html><head><title>Rüyada Sargı Bezi Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Sargı Bezi Görmek</h1><p>Rüyada sargı bezi görmek, beklenmedik iyiliklerle ve yardımlarla karşılaşacak olmayı ifade ederken, sıkıntıları olan, üzüntülü günler geçiren kişilerin yakın arkadaşlarının vereceği destek sayesinde ruh hallerini toparlayacaklarını, eskisi gibi olmasalar da, daha sakin ve iyi hissedeceklerini bildirir. Sorunların yavaş da olsa geçeceğini müjdelerken, sabretmeyi öğrenmek gerektiğinin de altını çizer. İslami olarak kişinin bir sınavdan geçmek üzere olduğunu, başa gelenleri sakinlik ve tevekkül içinde kabul etmenin doğru olacağını da bildirir. Sargı bezi hastalıkların iyileşme sürecinde olduğunu, yaşlı kimselerin kendi başlarının çaresine bakacak kadar sağlıklı olacaklarını da ifade eder. Küskünlük olan ailelerde barış dolu günlere, kızgınlık, öfke, nefret gibi duygulardan arınmanın da alametidir. Anlık duygularla hareket ederek hayatına zarar verenlerin aldıkları ders sonucunda daha akıllıca seçimler yapacaklarını, önlerine çıkan engeller yüzünden pes etmeyeceklerini bildirir. Maddi sıkıntısı veya borcu olan kişiler için kendilerine kalacak bir miras sayesinde rahata ereceklerini, aile büyüklerinden verilecek toplu para sayesinde borçlarını ödeyebileceklerini de tabir eder.</p><h2>Rüyada Sargı Bezi Almak</h2><p>Kendi yarası için sargı bezi alan kişiler hayatları boyunca kimseye minnet duymadan, kimseden bir şey istemeden yaşarlar ve gururları sayesinde her zaman başları dik olur. Hayatı tırnakları ile kazanan, emek ve alın teri ile çalışan kişilerin sonunda istedikleri her şeye en güzeliyle kavuşacaklarına da müjde verir.</p><h2>Rüyada Sargı Bezi Satmak</h2><p>Rüya sahibinin tüm canlılara saygı ve sevgiyle yaklaştığını bildirirken, merhamet duygusuna sahip olmanın neticesinde pek çok sevap işleneceğini, İslami olarak Allah katında makbul bir kul olunacağını da ifade eder. Kötülük yapanların pişmanlık duyacaklarını, rüya sahibinin iyilikleri karşısında düşmanlarının bile geri çekileceğini de haber verir.</p><h2>Rüyada Sargı Bezi Görmenin Psikolojik Yorumu</h2><p>İçinde pek çok sır saklayan, psikolojik açıdan rahatlayamadığı için bu yüklerden kurtulmak isteyen kişileri temsil eder. Başkalarıyla derdini paylaşma, hafifleme ihtiyacına da işarettir.</p><p>Rüyada görülen sargı bezi, dürülmüş değilse mala, dürülmüş olursa yolculuğa alamettir.</p></body></html>
