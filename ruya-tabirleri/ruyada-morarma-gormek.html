<!DOCTYPE html><html><head><title>Rüyada Morarma Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Morarma Görmek</h1><p>Rüyada morarma görmek, bir zayiatın habercisi olup, ticaretle uğraşan insanların mallarının gümrükte takılmasına veya iş yerlerinden eşyaların kaybolmasına, bu nedenle yaşanan can sıkıntısı ve huzursuzluğa yorumlanır. Sağlık konusunda ihmaller yüzünden meydana gelecek sıkıntıları da haber veren rüya, aynı zamanda aksiliklerin veya küçük trafik kazalarının da habercisidir. Morarma gören kimseler yaşayacakları her sorunda zekalarıyla ve akıllarıyla hareket ettikleri için problemlerinden kısa sürede ve en az zararla kurtulurlar. Bir yere çarpmak sonucu vücudunda morarma gören kimseler yükten kurtulur veya kendilerine eziyet eden bir kimseyi hayatlarından çıkarırlar. Aynaya bakınca yüzde görülen morarma ise kişinin her şeyi içine attığının ve moral bozukluğu içinde olduğunun, kimseyle dertlerini paylaşmamak yüzünden psikolojik açıdan giderek olumsuzluk yaşadığının tabiridir.</p><h2>Rüyada Bacaklarda Morarma Görmek</h2><p>Çok yorulan ve gece gündüz demeden çalışan kişilerin çevreleri tarafından gördükleri saygıya ve yöneticileri tarafından onurlandırılmalarından ötürü duyacakları mutluluğa ve memnuniyete yorumlanır. Fiziksel açıdan yorgunluk duyulacak işlere yorumlanan rüya, gençler için tıp alanında eğitim almalarına da alamet eder. İnsanlık için faydalı buluşlar yapmak, çalışılan alanda önemli projelere imza atmak, geleceğini kariyer açıdan parlak hale getirmek demektir.</p><h2>Rüyada Burun Morarması</h2><p>Soğuktan moraran burun görmek, yanlış çevrelerde gezinildiğini ve güven vermeyen insanlarla ortaklık yapıldığını, arkadaşların, dostların doğru şekilde seçilmediğini ifade eder. Durduk yerde burun morarması görmek ise duyulacak tatsız haberlere, yakınların yaptığı yanlış işlere şahit olmaya ve dedikodu duymaya yorumlanır. Kişinin kuşku içinde olacağına ve sevdiği birini takip ederek yalanını ortaya çıkaracağına, gördüğü gerçekler yüzünden moralinin bozulacağına tabir edilir.</p><h2>Rüyada Morarma Görmenin Psikolojik Yorumu</h2><p>İç sıkıntısı ve buhran geçirmek demek olan rüya, aşırı içine kapanık sürdürülen hayatın kişiye psikolojik olarak zarar vermeye başladığının da göstergesidir. Kendisiyle ve geçmişiyle yüzleşmekten çekinen kimselerin gerçekleri kabullenmekte zorlandıklarının da sembolüdür.</p></body></html>
