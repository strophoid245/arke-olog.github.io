<!DOCTYPE html><html><head><title>Rüyada Düğüne Hazırlanmak - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Düğüne Hazırlanmak</h1><p>Rüyada düğüne hazırlanmak, hayırlara vesile pek çok iş yapılacağına, kişinin yüzünden gülümsemeyi eksik etmeyecek gelişmelere ve mutlu beraberliklere işarettir. Bekar kimseler için büyük bir düğünle dünya evine girmeye, evlilikte uzun yıllar huzur dolu bir yuvaya sahip olmaya ve evlatlarından şefkat sevgi, saygı görmeye işaret eder. Kişinin sorumluluklarının farkına erken yaşlarda varmasının ve iş hayatına atıldığından itibaren başarılı işler yapmasının sonucunda erken gelen zengin hayata, isteklerin yerine gelmesine ve her türlü nimetten faydalanılacak bir hayata alamettir. Düğüne hazırlandığını gören kimseler genç ve bekarsa, talipleri çok olur. Evli kimseler için aile içinden birinin evliliğinin yaratacağı mutluluğa, yaşlılar için de torun sevmeye alamet eder.</p><h2>Rüyada Kendi Düğününe Hazırlanmak</h2><p>Muradına ermek ve mutluluktan ayakları yerden kesilmek manasına gelir. Kişinin tüm isteklerinin, içinde kalan ukdelerinin gerçek olacağına, geleceğin parlak ve başarılarla dolu olacağına alamettir. Sevilen kimselerden gelecek nişan ya da söz haberlerine sevinileceğine, evli kimselerin eşlerinin iş başarılarından dolayı göğüslerinin kabaracağına da alamet olan rüya, her türlü ağız tadının yerinde olacağı, rızkı bol bir dönemi işaret eder.</p><h2>Rüyada Başkasının Düğününe Hazırlanmak</h2><p>Bazı konularda çok acele etmenin kişiye beklediği başarıyı ya da isteklerini gerçekleştirmek için uygun zemini sağlayamamasına neden olacağını işaret eder. Zamanından önce harekete geçmenin sonucunda özellikle maddi yatırımlarda kar yerine zarar edilecek olmanın kişi üzerinde olumsuz bir psikolojiye neden olacağını da bildirir. Kişinin arzularına ve hedeflerine ancak sabırla beklemesi ve doğru zamanı kollaması sonucu hareket etmesinden sonra ulaşacağına da dikkat çeker.</p><h2>Rüyada Düğüne Hazırlanmanın Psikolojik Yorumu</h2><p>Gerçek yaşamında düğün hazırlığı yapan, evlilik telaşı içinde olan ve gününü genellikle düğününe yönelik detayları planlamakla ve bu mutlu günü düşünmekle geçiren kimselerin gördükleri rüyalardandır. Gün içindeki düşüncelerin, düğün telaşı ve hazırlık planlarının rüyada ortaya çıkan yansıması olarak kabul edilir.</p></body></html>
