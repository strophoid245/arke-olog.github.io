<!DOCTYPE html><html><head><title>Rüyada Teselli Etmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Teselli Etmek</h1><p>Rüyada teselli etmek, çatışmalardan yorulmak ve özellikle kavga edilen kimselerle barış imzalamak anlamına gelir. Rüya sahibinin kalbinin kırılmasına neden olan karşı cinsle arasına girecek soğukluğu gidermek için adım atmasına, kendisine kırılan birinin gönlünü almak için çeşitli yollar denemesine de alamet eder. Teselli etmek manevi yalnızlık içinde olan bir arkadaşa yardımcı olmak, yolunu kaybetmiş veya yanlış yollara sapmak üzere olan birine el uzatmak, sevap işlemek şeklinde de yorumlanır. Kişinin gelecekte kendisinin saygıyla anılmasına neden olacak bazı hayır işlerine girişeceğine, bu işlerden maddi kazanç almadan sadece manevi tatmin amacıyla devam edileceğine de tabir edilir. Bir gayrimenkulün değeri altında satışa çıkarılması sonucu üzüntü duymaya veya eldeki paranın yeterli gelmemesi halinde başka bir maldan daha feragat etmeye de alamettir.</p><h2>Rüyada Teselli Edilmek</h2><p>Erkekler için kısırlık haberi almak veya çocuk sahibi olamamanın üzüntüsünü yaşamak anlamına gelir. Genellikle aile kurmak konusunda çok büyük umutları olan kişilerin bekledikleri bebek haberinin gelmemesi sonucunda düştükleri hayal kırıklığını işaret eden rüya, bir süre boyunca yaşanacak sıkıntıya, depresyona da haber verir. Sevilen kimselerin kişiye destek vereceklerine ve bu zor dönemleri ailenin de yardımıyla atlatacak olan kişinin uzun süre sonra sıkıntısından eser kalmayacağının da tabiridir.</p><h2>Rüyada Teselli Olmamak</h2><p>Uzun vadeli tüm planların yeniden gözden geçirilmesi gerektiğine ve rüya sahibinin parlak bir gelecek umduğu yöntemlerin aslında kendisini zora sokacak yollar olduğunu anlayarak bir süre sıkıntı yaşamasına işaret eder. Parasını yanlış şekilde kullanan kişilerin pişmanlıklarının faydası olmayacağına, bu nedenle eldeki parayı doğru şekilde kullanmak gerektiğine de alamettir.</p><h2>Rüyada Teselli Görmenin Psikolojik Yorumu</h2><p>İçindeki yoksunluğa çare bulamayan, kayıplarının veya ayrılıklarının ardından kendisine gelemeyen, kaybetmeyi bir türlü içine sindiremeyen ve bu yüzden sürekli daha hırçın bir hale gelen kişilerin agresif tutumlarına ve dizginlenemeyen öfkelerine işaret eder.</p></body></html>
