<!DOCTYPE html><html><head><title>Rüyada Dalga Geçmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Dalga Geçmek</h1><p>Rüyada dalga geçmek, herkesi aşağılayan, hor gören, kendisini sürekli dev aynasında gören rüya sahibinin yaşayacağı bir sıkıntıyla aşağıladığı insanlardan da berbat bir hale düşeceğine işaret eder. Büyük konuşmanın kişinin geleceğine olumsuz etkilerde bulunacağına, kendini beğenmiş tavırlar nedeniyle iş yerinde kimse tarafından sevilmeyen kişinin bir süre sonra işinden atılması ya da ihtar almasıyla moralsiz bir hale geleceğine işarettir. Dalga geçtiğini gören kişiler elde ettiklerinden daha fazlasını istedikleri için yanlış ilişkilerin veya yanlış ortamların da içinde bulunurlar. Yanılgılarla yaşanacak bir hayatın olumsuz etkilerinin yakın zamanda başlayacağına, kişinin rahat ve huzurlu hayatının sona ereceğine, pek çok aksilikle boğuşmak zorunda kalacağına alamettir.</p><h2>Rüyada Kendisiyle Dalga Geçildiğini Görmek</h2><p>Aşağılık kompleksine sahip olan kişilerin sürekli olarak daha iyi bir hayat istemelerinden dolayı içinde bulundukları durumun güzelliğini kaçıracaklarını, gösteriş yapmak istemeleri yüzünden ellerindeki paranın kıymetini bilmeden aşırı harcama yaparak sıkışık bir duruma düşeceklerini bildirir. Aile içinde özellikle aile büyüklerinin kişinin tasvip etmedikleri hareketlerine karşı yoğun bir eleştiri yapacaklarına, bu durumun rüya sahibinin sinirlerini bozarak sert kavgaların yaşanacağına da alamet eder.</p><h2>Rüyada Dalga Geçilen Birini Görmek</h2><p>Haksızlıklara karşı her koşulda mücadele veren rüya sahibinin temiz kalpli ve adil davranışlarının pek çok kişi tarafından takdir toplayacağına, özellikle iş sahibi kimselerin çalışanlarına karşı tutumlarının örnek teşkil edecek seviyede olacağına işarettir. Kendisini çekemeyen düşmanlarına ders verecek olan rüya sahibinin bulunduğu koşulları en ince ayrıntısına kadar değerlendireceğini ve yakınlarındaki kişiler hakkında duyduğu yalan yanlış sözleri de söyleyenlerin yüzüne vuracağını alamet eder.</p><h2>Rüyada Dalga Geçmenin Psikolojik Yorumu</h2><p>Küçümseyen bir bakış açısına, başkalarında kusur aramaya, açığını bulduğu insanların üzerine gitmeye meyilli olan kimselerin böbürlenici davranışlar sergilemelerine, kendilerini herkesten üstün zannetmeleri ve bu şekilde davranarak aşırı antipatik biri haline geldiklerini ifade eder.</p></body></html>
