<!DOCTYPE html><html><head><title>Rüyada Mont Kaybetmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Mont Kaybetmek</h1><p>Rüyada mont kaybetmek, daha önce muzaffer olunan bir işte yenilgiye uğramak ve aynı zamanda itibar kaybına uğramak anlamına gelir. Birden fazla işe girişmek ya da aynı zamanda uzman olunmayan işlerle ilgilenmek suretiyle başarısız olmak, bu alanlarda para kaybına uğramak ve eldeki birikimin bir kısmını kaybetmek anlamındadır. Verdiği sözü tutmakta zorlanan rüya sahibinin sevdiği kimselerin güvenini zedeleyecek bir duruma düşeceğini, bu hatasını telafi etmek istese de şu an için bunun mümkün olmayacağını bildirir. İstemeden düşülen bu kötü durumlar nedeniyle üzüntü yaşanacağını ancak bu sıkıntıların kalıcı olmadığını da delalet eder. Yeni yükler edinileceğini, sorumlulukların eskisine oranla artacağını ve mali külfetin de çoğalacağını tabir eder.</p><h2>Rüyada Mont Bulmak</h2><p>Kime ait olduğu bilinmeyen yeni bir mont bulmak şans oyunlarında kazanç elde etmeye veya maaşa beklenmedik bir zam almaya yorulur. Eski bir mont bulmak ise, geçmişte yaşanmış bir mağlubiyeti yeni bir zaferle taçlandırmak, insanların gözünde yeniden itibarlı bir kimse haline gelmek demektir. Kırmızı mont bulmak bekarlar için gönüllerinden geçen özelliklere sahip biriyle aşk yaşamak anlamında iken, siyah mont bulanlar resmi işe girerler. Beyaz mont ise evlenip erkek evlat sahibi olmak, sözüne güvenilir kişiliği ile her işte başarı elde etmek manasına gelir.</p><h2>Rüyada Mont Giymek</h2><p>Fakirlikten, maddi zorluklardan kurtulup bolluk içinde geçecek yepyeni bir hayata kavuşmak, her türlü kolaylığa sahip olmak demektir. Lüksünden ve konforundan hiçbir ödün vermeden, her türlü arzunun tatmin olduğu bir yaşam için sayısız fırsat elde ederek, bu şansları doğru değerlendirmek anlamına gelir. Ticari işlerde kar elde edilecek girişimler sayesinde hızlı bir büyüme yaşanacağına da müjdedir.</p><h2>Rüyada Mont Kaybetmenin Psikolojik Yorumu</h2><p>Kişinin özel hayatına dair bazı korkulara kapıldığını, özellikle sevdiği kimseleri kaybetmekten, onlardan uzak kalmaktan, tek başına hayat sürdürmekten dolayı büyük bir endişe yaşadığını ifade eder. Sevdiklerinden erken yaşta ayrılan veya onları kaybeden kişilerin eksiklik duygularını telafi edemediklerini de tabir eder.</p></body></html>
