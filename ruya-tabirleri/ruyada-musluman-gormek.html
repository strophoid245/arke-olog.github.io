<!DOCTYPE html><html><head><title>Rüyada Müslüman Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Müslüman Görmek</h1><p>Rüyada Müslüman görmek, konuşmaları ile kişiye ferahlık veren, yol gösteren, davranışları ile örnek teşkil eden kişilerle tanışmak ve bu insanlardan ilim, irfan öğrenmek demektir. Müslüman gören kimseler dini ibadetlerine başlar ve ara vermeden yerine getirirler. Kıymet verilen insanlardan aynı karşılığı görmek, değerli eşyalar satın almak veya antikalara sahip olmak, hayat boyu şerefli, saygın biri olarak yaşamak manasına gelir. Kişinin lehinde yapılacak bir şahitliğe gösterge olan rüya, hidayet bulmaya ve İslami kurallara uygun, vicdanı hür bir şekilde yaşamaya alamet eder. Yapılacak her işte hayır bulmaya, şerden korunmaya ve kötülüklerden uzak olmaya, insanların beğenisini toplayan örnek davranışlara, her koşulda doğruyu söylemeye, yalandan, şerden, kötülükten ve günahtan uzak şekilde yaşamaya yorumlanır.</p><h2>Rüyada Müslüman Kadın Görmek</h2><p>Tüm günahlardan pişmanlık duyarak rabbine el açan rüya sahibinin dualarının kabul olacağını müjdeleyen rüya, bundan sonraki yaşamında istediği her şeye kavuşacak olan rüya sahibinin rızkının kesilmeyeceğini, iyi kısmetlerle karşılaşacağını, kuracağı ailenin de aynı şekilde dinine düşkün insanlardan oluşacağını bildirir. Bekar kimseler için eşlerinin namazını kılan, ibadetlerini harfiyen uygulayan, temiz kalpli, iyilik yapmayı seven, şefkatli biri olacağına tabir edilir.</p><h2>Rüyada Hıristiyan Birinin Müslüman Olması</h2><p>Günahlardan arınmak, Allah’ın şefaatine sığınmak demektir. Tüm yanlışlardan vazgeçecek olan rüya sahibinin hayal ettiği yaşama kavuşması için sabırlı olması gerektiğini, yakın zamanda pek çok olumlu değişikliğin olacağını ve dertlerden kurtulacak olan rüya sahibinin geçmiş yaşantısındaki her türlü derdi geride bırakacağını delalet eder. İnançta doğruluğa, hak yolundan ayrılmamaya, yalandan korkmaya ve hayır işleri yapmaya da yorulur.</p><h2>Rüyada Müslüman Görmenin Psikolojik Yorumu</h2><p>Dini meseleler üzerine düşünmek ve araştırma yapmak isteyen, gün içinde inancıyla alakalı konularda okuyan kişilerin gördükleri bu rüya, daha düzgün yaşamak ve vicdanen rahat olmak arzusunun da yansımasıdır.</p><p>Temiz yüzlü, hal ve hareketleri ile insana huzur ve mutluluk veren, tavır ve davranışları insanların hayrına olan kadın yahut erkek müslüman, çok ender bulunan kıymet ve değerlere; nadide eşya ve antikaya, insanoğlunun şeref ve itibarına; sevinç ve mutluuluk kaynağı olan her şeye, saygınlık ve şerefe; kurtuluş ve refaha, dünya ve ahiret müjdelerine, doğru şahitliğe ve vefaya; Müslüman olduğu halde yeniden müslüman olduğunu görmek dinde doğruluğa, şuur ve uyanıklığa, bela ve afetten kurtulmaya; ana ve babasına, üstad ve mürşidine geri dönmeye, Kafirin müslüman olduğunu görmek onun hidayet bulup hak dine girmesine delalet eder.</p></body></html>
