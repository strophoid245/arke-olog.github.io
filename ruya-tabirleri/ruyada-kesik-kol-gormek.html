<!DOCTYPE html><html><head><title>Rüyada Kesik Kol Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Kesik Kol Görmek</h1><p>Rüyada kesik kol görmek ihanete uğramak demektir. Özellikle evli kişilerin eşleri tarafından uzun süredir aldatıldıklarını ve kandırıldıklarını öğrenmeleri ile başlayan sorunların giderek büyümesine, kişinin evini terk etmesine ve boşanmak istemesine kadar uzanacak demektir. Çok güvenilen birinin yaptığı ihanet nedeni ile zor günler geçiren rüya sahibinin kendisini uzun süre toplamakta güçlük çekeceğine ve bu süreç içinde kimseyle görüşmeden tamamen içine kapanarak ve duygularından arınmaya çalışarak, mantıklı kararlar vermek üzere inzivaya çekileceğine delalet eder.</p><h2>Rüyada Kesik Kollu Olduğunu Görmek</h2><p>Kişinin arkasından çok uzun zaman işler çevrilmekte iken bunların rüya sahibi tarafından bir türlü fak edilmediğine ve olayları fak ettiğinde çok geç kalacağını bildirir. Saflık ve iyi niyet sonucunda elindeki tüm varlıklarını kötü niyetli kişilere kaptıracak olmanın işareti olan rüya, güven konusunda kişinin hiçbir ayrım yapmamasından ve herkese her şeyi anlatmasından kaynaklanan sorunlarla karşılaşacağına alamet eder. Aileden destek göremeyen ve maddi durumu kötü olduğu halde gurur yaparak kimseye bundan bahsetmeyen rüya sahibinin yaşayacağı güçlüklere işarettir. Uzun sürecek olan bir sıkıntının, iflasın ve maddi gücün minimuma inmesiyle beraber çetin yaşam koşullarına alışmak zorunda kalınacağına da işaret eder.</p><h2>Rüyada Kesik Kol Bulmak</h2><p>Yoksul biri ile evlenmek, çaresiz durumda bir kimseye gönülden bir yardımda bulunmak ya da zor durumdaki birini himayesi altına almak şeklinde yorumlanır. Kesik kol bulan kişi eskiden tanıdığı ancak şu an çok zor durumda olduğunu duyduğu birine de yardım ederek Allah katında çok büyük bir sevap işler.</p><h2>Rüyada Kesik Kol Görmenin Psikolojik Yorumu</h2><p>Sevdiği kişi ile arasında şüpheler olan, eşine karşı güvensizlik yaşayan veya paranoya derecesinde kuşkular içinde olan kişileri simgeler. Hiç kimseye güvenmeyen, yalnızca kendi duydukları ve gördükleri ile hareket eden kişilerin içinde bulundukları durumun tam bir kaostan ibaret olduğunu da gözler önüne seren bir rüyadır.</p></body></html>
