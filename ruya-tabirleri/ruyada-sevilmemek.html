<!DOCTYPE html><html><head><title>Rüyada Sevilmemek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Sevilmemek</h1><p>Rüyada sevilmemek, mutsuz olunduğunun, rüya sahibinin kendisini uzun süredir artan bir şekilde kötü hissettiğinin ve bu durumdan kurtulmak için çeşitli yollar arasa da bir türlü işin içinden çıkamadığının alametidir. Anne ve babasından yeterli ilgiyi göremeyen kişilerin normal hayatlarını sürdürmekte zorlandıklarını ve yanlış kişilerle arkadaşlık ettiklerini de işaret eder. Genellikle psikolojik açıdan rüya sahibinin yaşamındaki olumsuzluklarla baş etmekte zorlandığının işaretidir ve İslami olarak da daha çok dua edilmesinin ve yaşanılan güçlükler karşısında yalnızca Allah’a sığınmak gerektiğini tabir eder.</p><h2>Rüyada Sevgili Tarafından Sevilmemek</h2><p>Rüyasında gerçek hayatında beraber olduğu kişi tarafından sevilmediğini görenler için aşklarının artacağına yorumlanır. Bekar kişiler içinse henüz doğru kişiyle karşılaşılamadığına ve bir müddet daha yalnız kalınacağına tabir edilir. Rüya sahibinin duygularını açığa vurabileceği fırsatlar beklediğine ve bu dönem içinde duygularına hakim olmakta zorlanacağına, olaylara yaklaşımlarında da hisleriyle hareket etmesinin zaman zaman sıkıntılar yaşamasına neden olarak sorunlarını büyüteceğine işaret eder. Evli kişiler için eşleri ile bir konuda yaşayacakları fikir ayrılıklarına, eşe karşı güvenin yitirilmesine neden olacak durumlara, kırıcı konuşmalara da yorumlanır.</p><h2>Rüyada Ailesi Tarafından Sevilmemek</h2><p>Geçmiş dönemlerde ailesine karşı hatalı davranışlar sergileyen rüya sahibinin bugün duyduğu pişmanlık neticesinde ailesinden özür dileyeceğine ve eskisine göre daha iyi bir evlat olmak için çaba göstereceğine işaret eder. Hayatını gözden geçirecek olan kişinin önceliği işine değil ailesine vereceğini, yeni bir hayat inşa etmek için kendisine olan güvenini tazeleyeceğini de bildirir.</p><h2>Rüyada Sevilmemenin Psikolojik Yorumu</h2><p>Şefkat duygusundan mahrum kalmış ve özellikle çocukluk çağı boyunca yeterli sevgi görmemiş kişilerin günlük yaşamlarında içlerindeki sevgi boşluğunu dolduracak insanlar aramalarına ve karşılarına çıkan herkese coşkulu bir şekilde sevgi gösterdiklerine işarettir. Sevilmeye duyulan büyük ihtiyacın da sembolü olan rüya, duygusal açıdan eksik hissetmenin, kendini yalnızlıktan kurtarmak için çaba göstermenin de ifadesidir.</p></body></html>
