<!DOCTYPE html><html><head><title>Rüyada Cami - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Cami</h1><p>Bir kimsenin rüyasında cami veya mescid görmesi; o kimsenin temiz bir ruh ve imâna sahip olduğuna, yine bir kimsenin rüyasında cami veya mescid inşa ettirdiğini görmesi; o kimsenin mesut bir evlilik yapacağına, huzur ve saâdetinin sonsuz olacağına, gelirinin artacağına ve kısmetlerinin açılacağına işaretle yorumlanır. Rüyanızda cami, mescid ve medrese inşâ veya tamir ettiğinizi görmeniz; size ve ilminize güven duyulan bir kişi olduğunuza işaretle tabir olunur. Bir kimsenin rüyasında cami veya mescide girerek hemen secdeye kapandığını ve secde halinde iken günahları için tövbe ve istiğfarda bulunduğunu görmesi; o kimsenin günahlarından kurtulacağına, kişinin rüyasında cami veya mescide girmek istediği halde kapılarının kapalı olduğunu görmesi; işlerini yürütmekte birtakım zorluklarla karşılaşacağına ve bundan dolayı da keder ve sıkıntıya maruz kalacağına delalet eder. Bir kimsenin rüyasında herhangi bir camide namaz kıldığını görmesi; o kimsenin bütün işlerinin düzeleceğine ve yolunda gideceğine, kişinin rüyasında camiye cemâate gittiğini görmesi; eğer bekâr ise iyi bir hanımla evleneceğine, rüyanızda bir camiye girdiğinizi görmeniz; dînî görevlerinizi yerine getireceğinize, caminin İslâm'ın başta gelen sembolü olması nedeniyle rüyada görülmesi; devlet başkanına, helâl ile haram arasını, haklı ile haksızı ayıran hâkime işaret eder. Bundan dolayı da rüyada cami veya mescid görülmesi iyidir. Câbiru'l-Mağribî'nin yorumuna göre: Bir kimsenin rüyasında bir mescid inşâ ettiğini görmesi; eğer bekâr ise o kimsenin dindar bir kişi ile evleneceğine, kişinin rüyasında bir medrese, mescid veya camiyi ya da etrafını güller ve çiçeklerle çevrili olduğunu görmesi; o kimsenin bir iftiraya maruz kalacağına, fakat gerçek anlaşılıp sonunda lekelenmeden kurtulacağına yorumlanır. Rüyanızda kendinizi cami, mescid veya bir medresenin içinde görmeniz; âhiretinizin güzel olduğuna ve eğer hacca gitmemiş iseniz hacca gideceğinize delalet eder. Kişinin rüyasında herhangi bir cami veya mescidin kapısından içeri girer girmez hemen secdeye kapandığını görmesi; günahlarından dolayı yapmış olduğu tövbeyi Allah'ın kabul ettiğine, bir camiye veya bir mescide gelip kapısını kapalı bulduğunu görmesi; halen yürütmekte olduğu işlerinin biraz güçleşeceğine işaret eder. Bir kimsenin rüyasında bir hayvana binerek bir mescide gittiğini görmesi; o kimsenin akrabalarından alakayı keseceğine ve artık onlara yardım elini uzatmayacağına delalet eder. Rüyanızda cami veya mescid içinde öldüğünüzü görmeniz; günahlarınızdan dolayı tövbe etmeniz gerektiğine, rüyanızda bir cami veya mescidde görevli olduğunuzu görmeniz; tanınmış ünlü bir kişiye bir hizmette bulunacağınıza yorumlanır. Rüyanızda bir cami veya mescidin halı, kilim ve hasırlarının eskimiş olduğunu görmeniz, hanımınızın veya kocanızın iyi yolda olmadıklarına, rüyanızda cami veya mescidde uyanık iken uygun olmayan bir şeyin olduğunu veya orada o uygun olmayan işi yaptığınızı görmeniz; bir musibete maruz kalacağınıza işaret eder.</p></body></html>
