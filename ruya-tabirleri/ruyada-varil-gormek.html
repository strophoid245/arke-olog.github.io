<!DOCTYPE html><html><head><title>Rüyada Varil Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Varil Görmek</h1><p>Rüyada varil görmek, her şeyin çok daha fazlasına sahip olmak için sürekli kendisini ve hayat şartlarını zorlayan rüya sahibinin aradığı mutluluğu bir türlü bulamayacağına alamet eder. Elindeki nimetlere ve sahip olduklarına şükretmek yerine çok daha fazlasını arzulayan ve gözü doymayan kişilerin bir süre sonra ellerindeki mallarla yapayalnız kalacaklarını, yoksullara ve yardıma muhtaç kimselere el uzatmayacak kadar bencil olmaları neticesinde etraflarında da güvenebilecekleri kimsenin kalmayacağını bildirir. Herkese üstten bakan kişinin bir süre sonra parayla her şeyi satın alamayacağını anlayacağını fakat yanında kimseyi bulamayacağını işaret eder. Aşırı cimriliğin ve zengin olunduğu halde yoksulmuş gibi yaşamanın da tabiridir.</p><h2>Rüyada Varil Satın Almak</h2><p>Ticaretle uğraşan kişiler için yakın zamanda yapılacak bir görüşmeye, tanışılacak yeni insanlarla anlaşma yapmaya ve yeni şubeler açarak kazançlarını artıracaklarına alamettir. İyi ve kar getiren işlerin içinde bulunmak suretiyle hayatını daha iyi yönde ilerletecek olan rüya sahibinin alım gücünün artmasıyla ev veya dükkan alacağını, kiraya vereceği gayrimenkulleri sayesinde çok daha rahat bir hayat süreceğini tabir eder.</p><h2>Rüyada Varil Boyamak</h2><p>Bir varili siyaha boyamak sahip olunan işten ayrılıp yeni bir işe girileceğini, fakat bu işte de mutlu olunamayacağını işaret eder. Yeşile boyamak hayır işlerine girişileceğini ve eldeki imkanları herkesle paylaşmak suretiyle her zaman dua alarak yaşanacağını bildirir. Hayır duası alan kişilerin yüzlerinin her zaman güleceğini de işaret eder. Varili maviye boyadığını görmek umut verici gelişmelere ve muradına ermeye, sarıya boyamak ise hastalıklar yüzünden zorlanılan bir sürece delalettir.</p><h2>Rüyada Varil Görmenin Psikolojik Yorumu</h2><p>Diyet yapan kimselerde görülen rüyalardan biridir. Genellikle duygusal travmalarda yeme bozukluğu oryaya çıkmasıyla beraber kişinin sürekli bir açlık duygusu çektiğine işaret eder. Doyumsuzluğun, açgözlülüğün, tatmin olamamanın ve elindekilerle mutlu olmayı başaramıyor olmanın da ifadesi olarak yorumlanabilir.</p><p>Bakınız; Fıçı.</p><p>Bir kimsenin rüyasında varıl görmesi veya bir varil yapım atölyesinde varil yaptığını görmesi; o kimsenin birtakım yeni girişimlerde bulunarak hayırlı kazançlar elde edeceğine yorumlanır.</p></body></html>
