<!DOCTYPE html><html><head><title>Rüyada Ter Kokmak - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Ter Kokmak</h1><p>Rüyada ter kokmak, her şey yolunda ve iyi giderken sağlık problemleri yaşamak nedeniyle işten izin almak ve bir süre evde istirahat etmek manasına gelir. Kişi ter koktuğunu sadece kendisi fark ederse kimseye açmadığı bir sırrının olduğuna veya özel hayatıyla alakalı bir derdinin varlığına, bu konuda konuşmadığına yorumlanır. Kendi ter kokusundan midesi bulanan, rahatsız olan kişiler gönül ilişkilerinde bir ayrılık veya uzaklaşma kararı alırlar. Beraber olunan kişiyle arada uyuşmazlık yaşandığına ve problemlerin düzelmeyeceğine inanıldığını da bildirir. Kişi ter koktuğunu başkasından duyar ve kendi fark etmezse bu durumda iş yerinde alacağı bir eleştiri sonrasında kendisini daha fazla göstermeye ve yeteneklerini sergilemeye çalışacağını, bu sayede üzerine yapışan durumlardan ve işlerden de kurtulacağını bildirir. Yeni pozisyonlar için gönüllü, istekli olmak suretiyle yöneticilerin gözüne girmeye de yorumlanır.</p><h2>Rüyada Terlemek</h2><p>Terlemek alın teri ile yapılan işlere ve kişinin mesleki anlamda altın bileziğe sahip olduğuna yorumlandığı gibi, aşırı onurlu, inatçı ve kararlı bir kişiliğe sahip olunduğunu da bildirir. Rüya sahibi her ne yaşarsa yaşasın asla kimseye olumsuz yanlarından veya düşüncelerinden bahsetmez. Her zaman kendi inandığı gibi yaşayacak demektir. Soğuk terler akıttığını görmek telaşa kapılacak durumların içine düşmeye veya bir arkadaşın işgüzarlığı nedeniyle mahcubiyet yaşamaya, durumu kurtarmak için çeşitli manevralar yapmak zorunda kalmaya tabir edilir.</p><h2>Rüyada Ter Kokusu Almak</h2><p>Birinin ter kokusunu almak pek hoşa gitmeyecek konular hakkında konuşmak zorunda kalmak veya kişinin o anlık canını sıkacak haberler gelmesine yorulur. Ayrıca aşırı titiz bir yönetici olmak nedeniyle çalışanların işlerinde sürekli kusur bulmak manasına gelir.</p><h2>Rüyada Ter Kokmanın Psikolojik Yorumu</h2><p>Kendisi ve hayatı hakkında bilgi vermekten hoşlanmayan veya kaçınan kişilerin sürekli kendilerini kontrol ettiklerini ifade eder. Bu durumun bazen aşırıya kaçtığını ve kişinin kendisi hariç, diğer insanlar üzerinde de kontrol mekanizmalarını çalıştırmak istediğini ifade eder.</p></body></html>
