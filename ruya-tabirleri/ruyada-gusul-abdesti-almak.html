<!DOCTYPE html><html><head><title>Rüyada Gusül Abdesti Almak - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Gusül Abdesti Almak</h1><p>Rüyada gusül abdesti almak, ferahlamaya işarettir. Her türlü dertten uzak bir hayata ve gamsız, kedersiz bir yaşama delalet eder. Rüyada gusül abdesti alınan su temiz ise, hastalıklar iyileşir, dertler sona erer ve iyiliklerle dolu bir yaşama sahip olunur. Dünya işleri yolunda gider ve kişinin ahireti de güzel olur. Kirli ya da bulanık bir su ile gusül abdesti alan kişinin başına uğursuzluklar gelir. Yüklü miktarda borca ve uzun sürecek bir sıkıntıya işarettir. Kirli su ile gusül abdesti alan kişi karanlık işlere bulaşır ve yasal olmayan yollardan para kazanır, bereketi olmaz ve İslami açıdan da günahkar bir kimse olur.</p><h2>Rüyada Bayram Namazı İçin Gusül Abdesti Almak</h2><p>Allah’ın sevgili kullarından olunduğuna ve ahirete yakışır bir hayat sürüldüğüne işarettir. Gusül abdesti alıp Cuma namazına gittiğini gören kişinin tüm işleri kolaylaşır ve belalar ondan uzaklaşır. Bu rüyayı gören kimsenin çevresi de salih, yüce gönüllü kişilerden oluşur. Gusül abdesti alan ve bayram namazına giden kişi günahlarından arınır ve tövbe eder. Bayram namazı için gusül abdesti alan kişi ise zenginleşir, bekar ise gönlüne uygun, güzel bir insanla evlilik yapar.</p><h2>Rüyada Soğuk Su İle Gusül Abdesti Almak</h2><p>Soğuk su ile gusül abdesti alan kişi çok büyük bir tehlike atlatır ve keder dolu günler yaşar. Hastalık habercisi olan rüya aynı zamanda devlet işlerinde de türlü aksilikler yaşanacağına yorumlanır. Aile dirliğinin bozulmasına ve kişinin günaha yatkın bir hayat süreceğine de tabir olur. Rüyada mevsim kış ise ve soğuk su ile abdest alınıyor ise üzücü bir haber alınır, yakın bir kimsenin vefat haberi duyulur.</p><h2>Rüyada Sıcak Su İle Gusül Abdesti Almak</h2><p>Her türlü hayırlara vesiledir. Kişinin tüm borçlarından kurtulup, günahlarından tövbe edeceğine ve ahiret hayatına uygun, temiz ve inançlı bir hayat süreceğine delalettir. Akrabalardan büyük bir iyilik görmeye, büyük bir hediye almaya ve değeri yüksek bir gayrimenkul sahibi olmaya yorumlanır.</p></body></html>
