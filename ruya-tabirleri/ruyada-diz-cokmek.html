<!DOCTYPE html><html><head><title>Rüyada Diz Çökmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Diz Çökmek</h1><p>Rüyada diz çökmek, hayra yorulmaz ve kişinin düşmanlarının zaferiyle yıkılacağını, hem moral olarak çökeceğini, hem de mutsuzluk yaşayacağını bildirir. Derin endişelerin ve kederlerin işareti olan rüya, başarısızlığa uğramanın ve kişinin bel bağladığı hiçbir olayın gerçekleşmemesi üzerine planların suya düşeceğinin de alametidir. Kadere inanarak hareket etmenin ve tevekkül içinde yaşanacağının, başa gelen her türlü olumsuzluğa alınyazısı olarak bakmanın ve herhangi bir çaba göstermemenin de işaretidir. Diz çöktüğünü gören kişiler çevrelerindeki kimseler tarafından ezilir ve her halukarda ezici ve baskıcı tutumlara maruz kalırlar. Aşağılanma ve hakaretlere uğramanın da alameti olan rüya, gurur kırıcı konuşmaların veya kişinin itibarını sarsacak davranışların merkezinde kalmak demektir.</p><h2>Rüyada Düşmana Diz Çökmek</h2><p>Yenilgiye uğramak anlamındadır ve özellikle kişinin bugüne değin mücadele verdiği bir olayda artık herhangi bir çaba gösteremeyeceğine, sahip olduğu mal varlığını başkalarına kaptıracağına, hakkını koruyamadığı gibi, ailesinde de sözünü dinletemeyen biri haline geleceğine yorumlanır.</p><h2>Rüyada Yorulup Diz Çökmek</h2><p>Yorgunluktan diz çöktüğünü görmek kişinin uzun zamandır yoğun bir tempoyla çalışmasından dolayı sağlığını ihmal ettiğini ve hastalanarak yatağa düşeceğini bildirir. Ağır çalışma şartları altında ezilmenin, çalışanlarına eziyet eden bir yöneticiyle çalışmanın ve ruhen de kişinin fazlasıyla yıprandığının tabiridir. Problemler karşısında çözüm bulamamanın ve yaşanan acizliğin de işareti olan rüya her türlü bıkkınlığın, yaşamadan zevk alınamadığının ve hayat sevincinin kaybolduğunun da delaletidir. Mutsuzlukla ve umutsuzlukla geçecek günlerin kişinin psikolojisi üzerinden de ağır etkiler bırakacağının altını çizer.</p><h2>Rüyada Diz Çökmenin Psikolojik Yorumu</h2><p>Kişinin başına gelen kötülüklere ses çıkaramadığını, her şeyi içine attığı gibi, sessiz kalarak hakkını savunamadığını ve sürekli ezildiğini gösterir. Başarısızlık korkusu ile herhangi bir çaba göstermeden şartları olduğu gibi kabul etmenin, her şeyi soru sormadan kabul etmenin de işaretidir. Etki altında kalmanın ve kendi düşüncelerini ifade edememenin de sembolüdür.</p></body></html>
