<!DOCTYPE html><html><head><title>Rüyada Çocuk Pisliği Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Çocuk Pisliği Görmek</h1><p>Rüyada çocuk pisliği görmek zahmetli ama neticesi güzel işler peşinde olmak ve ekmeğini zor yollardan kazanmak demektir. Rüya sahibinin çok dirayetli, güçlü ve her zaman aklı başında biri olduğunu bildiren rüya, evli kimselerin yeni çocuk haberiyle sevinçten ağlayacaklarını, aile olmanın gururunu, kişinin sevdiği insanlardan ayrılmadan her zaman beraber olarak zamanını geçireceğini tabir eder. Farklı bir yoruma göre kişinin evlatlarının eğitim hayatları ile ilgili endişeli durumlar yaşayacağını, çocuklarının geleceğini kurtarmaları için onlara her türlü imkanı sunacak olmayı ve yorulmayı bildirir. Hayat koşullarının kişi için zaman zaman çok ağırlaşacağını ve tüm ailenin yükünü omuzuna almaktan dolayı pes etmek istese de yine ayakta duracağını, sorumluluklarını aksatmadan yine çalışacağını, sevdiklerinin, çocuklarının rızkını kazanacağını tabir eder.</p><h2>Rüyada Çocuk Pisliği Temizlemek</h2><p>Nihayet kişinin nefes alabileceği, biraz olsun rahat edebileceği bir döneme gireceğini ifade ederken, aile içinden kişiye gelecek önemli bir desteğin de ifadesidir. İş konusunda yükleri hafifletmeye çalışan kişinin eşinin de işe girmesi, para kazanması sonucunda ellerinin rahatlayacağını, fiziksel olarak yaşadığı yoğunluk dışında herhangi bir şikayetinin bulunmayacağını ve tez zamanda borçlardan kurtulacaklarını bildirir.</p><h2>Rüyada Çocuk Pisliğine Basmak</h2><p>Kişinin kendi çocuğunun pisliğine basması aile içinde yaşanan ama etkisi kısa süren bir kırgınlığa, üzücü konuşmalara yorumlanır. Başka birinin çocuk pisliğine basmak ise kişiye atılacak bir iftiraya yahut rüya sahibinin üzüldüğü bir meseleyle ilgili dalga geçmeye alamet eder. Çocuk pisliğine basan kişiler kendi evlatlarını istedikleri gibi yetiştirememekten ya da onlardan görecekleri yanlış hareketlerden dolayı üzülürler ve kuşak çatışması yaşarlar.</p><h2>Rüyada Çocuk Pisliği Görmenin Psikolojik Yorumu</h2><p>Genellikle yaptığı hataların ailesi tarafından anlayışla karşılanmasını isteyen, sürekli hoşgörü arayan, ebeveynleriyle sıcak, samimi bir ilişki kurmak isteyen kişileri ifade eder. Çocukluk çağında alınan fazla eleştirinin kişinin kalbini kırdığını ve yeterince sevilmediğini düşündüğünü de gösterir.</p></body></html>
