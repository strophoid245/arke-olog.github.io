<!DOCTYPE html><html><head><title>Rüyada Kara Sinek Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Kara Sinek Görmek</h1><p>Rüyada kara sinek görmek, hiç durmadan konuşan ve kişinin yaptığı her şeyi olumlu da olsa, olumsuz da olsa eleştiren bir eşe sahip olmak demektir. Aşırı hareketleri ile kişiye bıkkınlık veren bir aile üyesine ya da yakın arkadaşa da işaret eder. Sırrını anlattığı birinin güvenini zedeleyecek şekilde sırlarını başkalarına anlattığını öğrenen rüya sahibinin yaşayacağı hayal kırıklığına ve başına gelen bu talihsiz olaydan sonra hemen önlem alacağına da tabir edilir. Çok büyük olmayan ama kişiyi bir süre rahatsız eden bazı olumsuzlukların sonrasında tecrübe olarak ele alınacağını ve kişinin sonraki yaşamında adımlarını atarken bu olayı hatırlayarak temkinli olacağını da tabir eder.</p><h2>Rüyada Kara Sinek Yakalamak</h2><p>Rüya sahibine sürekli yalan söyleyen birinin açığa çıkacak olmasına ve söylediği yalanların bir bir ortaya çıkması sonucunda kişiden uzaklaşmak zorunda kalacağına yorumlanır. Kara sinek yakalamak düşmanca tavırları olan birinden uzaklaşmak, o kimseye haddini bildirmek, kişiyle uğraşan veya çekemeyenlerin pes ederek kendi yollarına gitmeleri manalarına da gelir. Kişinin büyük bir hevesle girişeceği bir işte kendisine köstek olmaya çalışanlara kulak vermeden bildiği gibi hareket edeceğine ve sonunda dilediği noktaya ulaşarak başarı elde edeceğine de tabir edilir.</p><h2>Rüyada Kara Sinek Öldürmek</h2><p>Kişiye zarar veren bir durumun ortadan kalkacağına alamet olan rüya, başkalarını kırmamak için kırıcı sözleri içine atan rüya sahibinin artık tavrını değiştireceğine ve insanlara hadlerini bildirerek gerekli mesafeyi koyacağına yorumlanır. Rüya sahibinin kendisini kullanan insanları hayatından çıkarmasına da işarettir.</p><h2>Rüyada Kara Sinek Görmenin Psikolojik Yorumu</h2><p>Kendisini özgür hissetmeyen ve özgür iradesi ile kararlar alamayan, yaşadığı hayatı bir cehennem, bir hapishane gibi gören kişilerin psikolojilerini ifade eder. Bazı konularda kişinin elinin ayağının bağlandığını, çaresizlik içinde kıvrandığını ve çözüm bulamadığı için sıkıntı yaşadığını da işaret eder.</p></body></html>
