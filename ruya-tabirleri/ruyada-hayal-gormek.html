<!DOCTYPE html><html><head><title>Rüyada Hayal Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Hayal Görmek</h1><p>Rüyada hayal görmek, kendisine verilen öğütleri hafife alan kişinin başına gelecek kötü bir olaydan sonra akıllanacağını ve bundan önce bozulan ilişkileri nedeni ile bu zor zamanında yanında kimseyi bulamayacağına alamettir. Gerçeklere kapısını kapatan rüya sahibinin sürekli olmayacak işler peşinde koşmasından yorulan aile üyeleri de kişiyi sert bir şekilde uyarır. Var olan koşullara ayak uyduramayan rüya sahibinin gözünün her zaman yüksekte olduğunu ancak kendi yeteneklerinin istediği hayatı yaşamaya elverişli olmadığının da alametidir. Bu rüya kişiye kendisini düzeltmesi için ve bakış açısını değiştirip, bir an önce elindekilere şükredip daha gerçekçi bir şekilde yaşamasının da uyarısını verir.  Hayal görmek düşmanların varlığını önemsememenin daha sonra ciddi bir darbe alınmasına neden olacağının da tabiridir.</p><h2>Rüyada Hayal Etmek</h2><p>Zorluklarla mücadele eden kişilerin kendilerini ayakta tutacak bir inanca sahip olduklarını, özellikle Allah yolunda sapmadan ve kendisine düşen görevleri tam olarak yerine getiren bir şekilde hareket etmesinden dolayı bir süre sonra güzel günlere kavuşacaklarının ifadesidir. Uzun vadeli olan tüm planların gerçekleşeceğini ancak daha çok çalışıp sabretmek gerektiğini de bildiren rüya, aşırı uçlarda yaşamanın kişiye zarar verebileceğini, bu yüzden özellikle bu dönemde tüm davranışlarda bir denge gözetmek gerektiğini de işaret eder.</p><h2>Rüyada Hayal Kırıklığı Yaşamak</h2><p>Düşmanı olanlar için beklenmedik hamlelerin, duyulacak kötü sözlerin, yakın dostlardan beklenmeyen davranışların işaretidir. Kişinin güven duygusunu zedeleyecek bazı olaylar yaşaması sonucu iş hayatında sıkıntıya düşeceğini, özellikle borç verilen kimseler yüzünden maddi anlamda darlık yaşanacağını bildirir. Her açıdan pek çok olumlu gelişmenin yaşandığı bir zamanda meydana gelecek aksiliklerin kişinin ağız tadını kaçırıp tüm neşesini dağıtacağını ifade eder.</p><h2>Rüyada Hayal Görmenin Psikolojik Yorumu</h2><p>Gerçek yaşamına katlanma yolu olarak sürekli hayal kurmak veya olmayan olayları varmış gibi göstermek alışkanlığı edinmiş kişilerin bir müddet sonra kendi kurdukları hayallere veya söyledikleri yalanlara inanmalarını ve gerçeklik duygularını kaybetmelerine işarettir.</p></body></html>
