<!DOCTYPE html><html><head><title>Rüyada Ağlayan Biri Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Ağlayan Biri Görmek</h1><p>Rüyada ağlayan biri, yardım isteneceğinin alametidir. Yakın akrabalardan veya kardeşlerden gelecek önemli bir yardım çağrısına karşılık verecek olan rüya sahibinin işleyeceği sevaba ve sonrasında duyacağı vicdani rahatlığa alamettir. Ağlayan biri yüz güldürecek bir haber veya olay yaşamak, başkalarının sevinçlerine ortak olmak anlamına da gelir. Kendisiyle yakınlık kurmak isteyen birisiyle tanışmak, özellikle bekar bir hanım veya beyle ahbaplık kurmak ve yakınlaşmak anlamına da gelir. Kişinin çevresinde bazı değişiklikler yaşayacağının işaretini de veren rüya, özellikle sosyal hayatta olan farklılıklar sonrasında kişinin hayata bakış açısını değiştirecek macera dolu günlerin başlayacağına, yeni ufuklar hedefleyen kişinin bu amaçlar doğrultusunda rota değiştireceğini ve yenilik yapmak isteyeceğini de bildirir.</p><h2>Rüyada Ağlayan Birini Susturmak</h2><p>Kendisine ait iş yeri olan ve himayesinde işçiler çalıştıran kişilerin mevkilerini fazlaca önemsemelerinden, kendilerini çalışanlardan üstün görmelerinden dolayı aşırı kibirli bir tutuma gireceklerini ve günaha düşeceklerini, çalışanlara zulmederek veya aşırı baskıda bulunarak o kimselerin beddualarını alacağını alamet eder. Bu rüya kişinin ahiret hayatını hiçe sayarak sadece dünyadaki yaşamına odaklanması sonucunda daha sonraları zayıflayan iman gücünü toparlamakta güçlük çekeceğine, pek çok günaha ve kirli işe bulaşmasından dolayı da gelecekte acı çekip tövbe edeceğine işarettir.</p><h2>Rüyada Ağlayan Birini Güldürmek</h2><p>Kişi için cennetin kapılarını aralayacak çok güzel bir sevap işlemeye, gelişmeler yaşamaya, pek çok insanın duasını alacak hayırlarda bulunmaya alamettir. Vicdanı ile hareket eden rüya sahibinin çizgisinden asla ödün vermeden yaşayacağını, manevi değerlerine de, dini inancına da her fırsatta ve koşulda sahip çıkacağını bildiren çok güzel, hayırlı bir rüya olarak tabir edilir.</p><h2>Rüyada Ağlayan Biri Görmenin Psikolojik Yorumu</h2><p>Sevdiği birinin vefatına neden olan ya da kaza sonucu birinin hayatını kaybetmesi sonucu ile karşılaşan kişilerin suçluluk duygularını işaret eder. Ağlayan biri, af dilemek istemenin, geçmişi yeniden yaşama isteğinin ve rüya sahibinin vicdanının sesinin sembolüdür.</p></body></html>
