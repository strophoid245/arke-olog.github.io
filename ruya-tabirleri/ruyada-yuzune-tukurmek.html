<!DOCTYPE html><html><head><title>Rüyada Yüzüne Tükürmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Yüzüne Tükürmek</h1><p>Rüyada yüzüne tükürmek, genellikle rüya sahibinin çileden çıkmasına neden olacak, sinirlerine hakim olmakta zorluk çekeceği olaylar yaşanacağını ifade eder ve bugünlerde oluşacak aksiliklerde olabildiğince sakin kalmanın sonradan pişman olunacak hareketlerden kaçınmaya yardımcı olacağını da öğütler. Yüzüne tükürmek yakınlık duyulan kişilerden zarar ve kötülük görmeye yorumlanır. Dost, arkadaş veya yakın akrabalardan gelen üzücü hareketlerin, maddi olarak dolandırıcılığa uğramanın veya kullanılmanın tabiri olan rüya, deyim yerindeyse kişinin güvendiği dağlara kar yağacağını ve kendisini yalnız hissedeceğini delalet eder. Utanılacak işler yapan kimselerle karşılaşmak, bulunulan çevrede yanlış ilişkiler yaşayan kişilere sırt dönmek, yalan söyleyen kişileri ortaya çıkarmak demek olduğu gibi, aynı zamanda kişinin dürüstlüğünden, doğruluğundan ödün vermeden yaşayacağını, koşullar ne olursa olsun hak yolunda ilerleyeceğini ve hem harama hem de günaha asla prim vermeyeceğini işaret eder.</p><h2>Rüyada Yüzüne Tükürülmesi</h2><p>Hayra yorulmayan rüya, kişiyi utanca ve pişmanlığa sevk edecek bazı işler yapılacağını, anlık da olsa nefsine hakim olamayan rüya sahibinin ailesini üzecek, onları başkalarının gözünde kötü duruma sokacak şeyler yapacağını bildirir. Evli ve çocuklu kimselerin aile içinde yaşadıkları bazı sıkıntıların veya sırların ortalığa döküleceğini, bu nedenle yaşayacakları sıkıntıyı da tabir eder.</p><h2>Rüyada Arkadaşının Yüzüne Tükürmek</h2><p>Görülen kişi gerçek hayatta tanınıyorsa, bu kimseyle yaşanacak bir tatsızlığa ve küskünlüğe, tartışma sonucu araya soğukluk girmesine yorumlanır. Tanınan birinin hatasını görmek, bu kimseyi ikaz etmek ve onu sert bir dille uyarmak manasına geldiği gibi, kişinin güven duyduğu birinden göreceği kötülük ya da haksızlık sonrası yaşayacağı hayal kırıklığının da ifadesidir.</p><h2>Rüyada Yüzüne Tükürmenin Psikolojik Yorumu</h2><p>Söylenmek istenen ancak bir türlü ifade edilmeyen sözleri, kişinin birine karşı duyduğu aşırı öfkeyi ifade eder. Nefret ve düşmanlık gibi duygular arasında sıkışmış kimselerin özellikle birine karşı içlerinde sürekli öfke biriktirdiklerini ve gergin olduklarını tabir eder.</p></body></html>
