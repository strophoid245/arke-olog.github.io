<!DOCTYPE html><html><head><title>Rüyada Perişan Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Perişan Görmek</h1><p>Rüyada perişan görmek, pek çok pişmanlığa ve üzüntüye delalettir. Rüya sahibinin uzun süredir kendisini mercek altına aldığına ve yaptığı hataları yeni baştan gözden geçirdiğine, telafi edemediği durumlardan dolayı kederlendiğine yorumlanır. Hatalardan ders almak manasına da gelen rüya, her türlü yanlışın cezasını bu dünyada fazlasıyla çeken kişinin bir an önce dini değerlere göre yaşaması gerektiğini, günahlarından, vicdanına ağır gelen yüklerinden ve her türlü yanlışından dönmek, af dilemek için Allah’a sığınmasının gerekliliğini tabir eder. Hayatı ciddiye almayan, ailesine kötü davranan, uyarıları dinlemeyen ve her şeyi bildiğini düşünüp, burnunun dikine yaşayan gençlerin akıllarını başlarına almalarına neden olan bir olay yaşayacaklarını ve bu durumdan sonra tüm yaşantılarını değiştireceklerini bildirir. Musibetlerin iyilik anlamına geldiğini ifade eden bir rüya olduğu gibi, cefalı günlerin sonunda sakin ve huzurlu günlerin geleceğini de müjdeler.</p><h2>Rüyada Perişan Birini Görmek</h2><p>Zor günlerden geçen insanlar için kolları sıvayıp yardımcı olmak, doğru yolu bulmalarına uğraşmak demektir. Rüya sahibinin vicdanıyla sürekli muhakeme yaptığını, asla kimsenin ahını almamaya ve hakkını gasp etmemeye çalıştığını ifade eden rüya, her iki dünya hayatı için de doğru şekilde yaşamaya çalışıldığını tabir eder. Etrafından gördüğü olumsuzlukları kendisine örnek alan ve hata yapmamak için her türlü tecrübeyi kullanan kimselerin başarılı olacaklarını da müjdeler.</p><h2>Rüyada Perişan Olup Ağladığını Görmek</h2><p>Geçmiş ve bugün arasında olan biteni değerlendirecek olan rüya sahibinin yaşadıklarından hiç de memnun olmadığını, pek çok yanlışa düştüğünü görüp en kısa zamanda hayatını daha makul hale getirmek isteyeceğine, yaptığı hatalardan dolayı çektiği üzüntüye ve kırdığı kalpleri kazanmak için çabalayacağına alamet eder.</p><h2>Rüyada Perişan Görmenin Psikolojik Yorumu</h2><p>Harap olmuş düşünce ve duyguları ifade eden rüya, kişinin içinde bulunduğu ruh halinin son derece karmaşık olduğunu ve hiçbir konuda doğru karar veremediğini, ruhsal açıdan yıpranmışlığını ifade eder.</p></body></html>
