<!DOCTYPE html><html><head><title>Rüyada Para Harcamak - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Para Harcamak</h1><p>Rüyada para harcamak, gerçek hayatta da kişinin pek çok harcama yapmak zorunda kalacağına işarettir. Kutlama, düğün veya nişan organizasyonu gibi büyük davetler için tahmin edildiğinden çok daha fazla bütçe harcanacağına ve kişinin tüm planlarının dışına çıkmak zorunda kalacağına alamet eder. Kişinin koşullarını fazlasıyla zorlayacağına ve bu nedenle kendini yetersiz hissetmeye başlayacağını, elindeki paranın büyük kısmını harcadığı için de güçsüz biri olduğunu düşüneceğini bildirir. Para harcadığını gören kimseler zenginlerse, mal varlıklarının bir kısmını kaybederler. Yoksul insanlar içinse durumlarının bir süre daha zor olacağını, ilerleyen günlerde ellerine geçecek küçük miktardaki gelirle biraz daha nefes alabileceklerini işaret eder. Düşüncesizce yapılan atılımların yılların birikimlerini alt üst edeceğine delalet eder.</p><h2>Rüyada Kumar İçin Para Harcamak</h2><p>Kötülüklerle dolu bir ortamda yaşandığına ve kişinin bu yüzden giderek hayatında pek çok olumsuzlukla karşılaşmaya başladığına alamet eder. Dik kafalı davranışlarından dolayı gençlerin okulda disiplin veya uzaklaştırma gibi cezalar almalarına, yetişkin erkeklerin, eşlerini aldatmak, evlerine gereken ilgiyi göstermemek, şiddete eğilimli hareketlerde bulunmak gibi tutumları nedeni ile sıkıntı yaşamaları anlamına gelir.</p><h2>Rüyada Hırsızlık Yapıp Para Harcamak</h2><p>Usulsüz işler yapmak yüzünden resmi makamlarla başının derde girmesi ve hapse düşmek manalarına gelen rüya, genç kimseler için söz dinlememeye ve sürekli hatalar yaparak hayatını erken yaşta mahvetmeye işarettir. Rüya sahibinin ailesine helal lokma yedirmediğini, haramdan korkmadığı gibi, inancı konusunda da hiçbir kurala uymadığını bildirir. Ahlaksızlığa meyletmiş kimselerin, çevrelerinin de günaha batmış kimseler olacağını ve başa gelecek belaların her geçen gün artacağını bildiren uyarıcı bir rüyadır.</p><h2>Rüyada Para Harcamanın Psikolojik Yorumu</h2><p>Tutumlu olmayan, hayatı kişisel zevklerine uygun hale getirmek uğruna aşırı hırslanan ve para kazanma konusunda hiçbir kurala uymayan ve daha çok kazanmak uğruna her şeyi göze alan kimselerin psikolojilerini işaret eder. Aç gözlülüğün, lükse düşkünlüğün ve zengin olma hayallerinin de sembolüdür.</p></body></html>
