<!DOCTYPE html><html><head><title>Rüyada Narkoz Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Narkoz Görmek</h1><p>Rüyada narkoz görmek, kayba uğranıldığını, sermayenin eksileceğini ve zamanı değerlendirememek yüzünden hayıflanmayı işaret eder. Rüya sahibinin çevresindeki kişi veya kişilerin kendisini kandırmaya yönelik eylemler içinde olduklarını, yalan söylediklerini ve kişinin varlığını kendi menfaatlerine kullanabilmek için çeşitli dalavereler düzenlediklerini ifade eder. Uyanık olmak gerektiğinin altını çizen rüya, yüze gülen ancak niyeti kötü olan, kişiyi köşeye sıkıştırmak için fırsat kollayan insanlardan uzak durmanın hayırlı olacağını da bildirir. Kişinin olan biten yanlışların farkına varsa da detaylara hakim olamamaktan ötürü elini ayağını bağlanmış hissedeceğine, içinde bulunduğu bu durumdan kurtulmak için çözüm yolu arasa da bulamayacağına tabir edilir. Hane içinde kişiye söylenmeden alınan kararları sonradan duyarak hayal kırıklığı ve üzüntü yaşamak manasına da gelir.</p><h2>Rüyada Narkoz Almak</h2><p>Bir ameliyata girip narkoz almak, istenmeyen durumlar yaşayan rüya sahibinin gönlünden geçmese de bazı sorunları bıçak gibi kökten kesmek zorunda kalacağına, ortağından ayrılacağına veya çalıştığı iş yerinde hakkında çıkan dedikodular yüzünden yüzünün yere düşeceğine delalet eder. Kişinin geleceğine yönelik işaretleri de barındıran rüya, aile üyeleri de dahil olmak üzere yakın kimselerin öğüdüyle hareket etmenin bulunulan dönemde kişiye zarar vereceğine, her hareketinin ve sözünün sorumluluğunu tek başına üstlenmesi gerektiğine alamettir.</p><h2>Rüyada Narkozla Bayıltılmak</h2><p>Birileri tarafından narkozla bayıltıldığını görmek hırsızlığa uğramak ve mal kaybı yaşamak anlamına gelir. Kişinin iş yerinden para çalınmasına ya da evinde değerli eşyaların kaybolmasına da alamet eder. Umulmayan insanlar tarafından zor durumda bırakılmak ve yaşanan acıyı içine atmak zorunda kalmak manasına da gelen rüya, kötülüğe uğramak, maddi zarara uğratılmak şeklinde de yorumlanır.</p><h2>Rüyada Narkoz Görmenin Psikolojik Yorumu</h2><p>Sürekli halsizlik ve isteksizlik içinde olan, yaşama sevinci azalan kişilerin hayata dair isteklerinin minimum seviyede olduğuna, her şeyi boş veren tavırlar içine girdiklerine ifade edilir.</p></body></html>
