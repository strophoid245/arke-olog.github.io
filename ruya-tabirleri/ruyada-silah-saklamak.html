<!DOCTYPE html><html><head><title>Rüyada Silah Saklamak - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Silah Saklamak</h1><p>Rüyada silah saklamak, birden fazla anlama gelir. Riskli işler yapanların yahut iş çevresinde büyük rakipleri, düşmanları olan kişilerin kendilerini garantiye alabilmek için kozlarını tamamen açık oynamayacaklarını, kendilerinin aleyhinde gelişecek durumları alt edecek yedek bir planlarının olacağını ifade eder. Aklını kullanmak, kötü niyetli insanlara fırsat vermemek demek olan rüya, düşmanlara açık vermeden yaşanacağını, hem kendini, hem işini, hem de ailesini koruyacak olan rüya sahibinin giderek güçleneceğini bildirir. Bir başka anlamı ise birine karşı öfkelenmek, diş bilemek ve zamanı geldiğinde bu kimse tarafından yapılan yanlışları yüzüne vurmak için fırsat kollamak demektir. Diğer yandan kendine yapılan haksızlıklara cevap vermeyen rüya sahibinin her şeyi içine atmaktan dolayı büyük bir sıkıntı yaşadığını, ilerleyen günlerde psikolojik açıdan gergin zamanlar yaşayacağını ifade eder.</p><h2>Rüyada Silah Kaçırmak</h2><p>Yurt dışına silah kaçırdığını görmek hayra alamet etmez ve kişinin doğru olmayan yollardan para kazandığına yahut işine hile bulaştırdığına, rızkını haram yollardan çıkardığına yorumlanır. Başkasının hakkını almak, haksızlık etmek gibi anlamlara da gelir. Diğer yandan rüya sahibinin dışarı yansıttığı görüntünün aksine bir ruh hali içinde olduğunu, her ne kadar güçlü görünse de aslında zayıf hissettiğini bildirir. Düşmanlarına karşı gardını almak, yeniliklere ve yeni tanışılan insanlara karşı şüpheci bir tavır içinde olmak şeklinde de tabir edilir.</p><h2>Rüyada Silah Bulmak</h2><p>Kime ait olduğu bilinmeyen bir silah bulan kişinin iktidar sahibi olacağını ve yaptığı planlardan çok daha erken şekilde yükseleceğini ifade eder. Farkında olmadan insanları etkilemek, başkalarından gurur verici sözler işitmek manasına gelir. İş hayatındaki çabaların takdir göreceğini ve mesleki başarılara imza atılacağını da müjdeler.</p><h2>Rüyada Silah Saklamanın Psikolojik Yorumu</h2><p>Sırların, kişiyi içten içe rahatsız eden bazı önemli bilgilerin ifadesidir. Özellikle başkalarına söylenmesi gereken ama söz verildiği için anlatılamayan durumlar içinde olunması halinde yaşanan ikircikli ruh halini de sembolize eder.</p></body></html>
