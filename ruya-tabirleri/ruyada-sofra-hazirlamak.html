<!DOCTYPE html><html><head><title>Rüyada Sofra Hazırlamak - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Sofra Hazırlamak</h1><p>Rüyada sofra hazırlamak, her açıdan afiyette olmak, sağlığın iyi olmasıyla beraber kişinin hayat standardının da gayet iyi olması anlamına gelir. Rüya sahibinin istediği her şeye en hayırlısından ulaşacağına, yaşamda arzu ettiği ne varsa gerçek olacağına, hayır duası alacak işler yapmasına alamettir. Eli açıklığı ile tanınan kişinin, başkalarına yardım ettikçe kendini daha iyi hissedeceğine ve İslam kurallarına her zaman riayet edeceğine de tabir edilir. Bolluk ve bereketi simgeleyen rüya, haneye gelecek insanların da kişinin mutluluğuna katkıda bulunacaklarına, konuklarını en iyi şekilde ağırlayan kişinin kendisinden istenen yardımlara da kayıtsız kalmayacağına işarettir. Sofra hazırlamak yetişkin çocukları olanlar için kız isteme veya görücü gelmesi anlamına da gelir.</p><h2>Rüyada Düğün Sofrası Hazırlamak</h2><p>Kişinin aile yaşantısına dair bilgiler verir ve her türlü beraberliğin huzur içinde süreceğini müjdeler. Rüya sahibinin ailesini koruyup kolladığına, her türlü sıkıntılarında yanlarında olduğuna, anne ve babasına saygılı, merhametli ve iyi davranan bir evlat olarak bol bol dua aldığına yorumlanır. Bekar kişiler için ebeveynlerinin de istediği biriyle evlenmek, düğün hazırlığı yapmak şeklinde ifade edilir. Kısmetlerin artacağına, muradına ermeye, geçmişteki tüm sıkıntıları unutturacak mutluluklar yaşamaya da dalalettir.</p><h2>Rüyada Başkasının Evinde Sofra Hazırlamak</h2><p>Bir tanıdığın mutlu gününde yanında olmak, hasta birine moral vermek, yardıma ihtiyacı olanlara koşturmak manasındadır. Rüya sahibinin maddi olanaklarını başkalarının yararlanması için seferber edeceğine, evi olmayan ya da aşırı yoksul şekilde yaşayan kimselere düzenli olarak yardımda bulunacağına, tanımadığı insanlardan bile dua alacağına işarettir. Güzel haberlere, manevi arayışlar içinde olunduğuna ve dünya işlerinden ziyade, kişinin ahiretini düşünerek de hareket edeceğine tabir edilir.</p><h2>Rüyada Sofra Hazırlamanın Psikolojik Yorumu</h2><p>Hayata dair her türlü zevki tatmak, yeni ülkeler görmek, heyecan duygusunu artıran aktiviteler yapmak için arzu duymak anlamındadır. Sıradan bir yaşamdan hoşlanmayan, farklı düşüncelere ve isteklere sahip olan kimseleri de ifade eder.</p></body></html>
