<!DOCTYPE html><html><head><title>Rüyada Pamuk Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Pamuk Görmek</h1><p>Rüyada pamuk görmek, hak yolundan ayrılmayan ve dini hiç bırakmayan kişi ile tabir edilir. Rüya sahibi, hem görünüşte hem de gönülde güzel kişidir, her işine Allah’ın adını zikir ederek başlar ve bu sayede işi kolaylıkla hal olur. Bu kişinin ekmeği helaldir, hak yolunu takip ederek kazancına ulaşır ve imanı tam olduğundan doğru yoldan ayrılmaktan hiç vazgeçmez. Rüyada pamuk görmek, sevaplara, güzel ve doğru davranışlarla, insanlarla iyi geçinmeye, Allah’ın yarattığı her şeyi sevmeye ve saygı duymaya, şükretmekten geri kalmamaya delalet edilir. Rüya sahibi yaptığı güzel işler ve ahlaklı davranışları ile herkes tarafından çok seviliyor demektir.</p><h2>Rüyada Pamuk Almak</h2><p>Ahlaklı olarak variyet elde etmeye işaret eder. Rüyasında pamuk aldığını gören kişi mal varlığına kavuşur ve malının da parasının da hayrını verir. Sahip olduğu zenginliğin bir kısmını hak yolunda hayırlı işlere harcamayı ihmal etmez.</p><h2>Rüyada Pamuk Tarlası Görmek</h2><p>Rüyada pamuk tarlası görmek işlerin kolaylaşmasına ve hafiflemesine bu sayede de rüya sahibinin rahata kavuşmasına işaret eder. Rüya sahibi işinde çektiği zahmetten, çileden ve eziyetten kurtulacak, sorumluluğu hafifleyecek ve böylece çok daha rahat şekilde kazanç elde edecek demektir.</p><h2>Rüyada Pamuk Toplamak</h2><p>Rüya sahibinin çok çalışıp, çok emek vererek tabiri caizse kafa patlatıp, nefes tüketip ve dirsek çürüterek kazancına ulaştığına ve maaşının her kuruşunu hak ettiğine tabir edilir. Rüyada pamuk toplamak aynı zamanda kısmete kavuşmak anlamına gelir.</p><h2>Rüyada Pamuk Şeker Görmek</h2><p>Rüyasında pamuk şekeri gören kişinin kaçan keyfi ve bozulan morali yerine gelecek demektir. Rüya sahibi ne zamandan beri uykularının kaçmasına neden olan o tatsız konudan kurtulacak ve neşesine kavuşup, yeniden yaşadığının farkına varacaktır diye değerlendirilir.</p><p>Heybet ve ağırbaşlılığa, utanma duygusu ve örtünmeye, mal ve menfaate, din ve amel güzelliğine, hayırlı ve makbul işlere; Pamuk ağacı mütevazi insana, Pamuk toplamak helal mala, Pamuk biriktirmek sahut saklamak aile fertleri için para biriktirmeye, Yastıık, minder yahut döşeğe pamuk doldurduğunu görmek bekar kimse için evlenmeye, evliler için varlık ve esenliğe; Pamuk atmak - pamuğu çekirdeğinden ayırmak ve kabartmak- biriyle münakaşa etmeye ve aleyhde söz söylemeye yahut zorluk ve sıkıntı veren şeyi gidermeye; Pamuğu didip atmak bazen günahları hafiifletecek işler yapmaya, Efendimizin (s.a.v.) sünnetine uymaya; Pamuğu bir maksatla kullanmak dini emirleri güzelce yerine getirmeye, sözünde durmaya ve diğer hayırlı işlere; Pamuk satan kimseyi görmek malve dünyalığı iyi olmakla birlikte meşakkati de çok olan kimseye delalet eder.</p><p>Bir kimsenin rüyasında pamuk topladığını görmesi; o kimsenin helalinden mal elde edeceğine, kişinin rüyasında yastık veya benzeri bir şeye pamuk doldurduğunu görmesi; o kimsenin evleneceğine, kişinin rüyasında pamuk attığını görmesi; o kimsenin bir başkası ile kavga edeceğine veya onun aleyhinde birtakım sözler sarf edeceğine yorumlanır. Bir başka tabire göre bir kimsenin rüyasında pamuk görmesi; o kimsenin yakınlarının nankörlüğüne uğrayarak üzüleceğine, kişinin rüyasında pamuk kozası görmesi; o kimsenin birtakım yeni dostlar kazanacağına, kişinin rüyasında bir hallaca pamuk attırdığını görmesi o kimsenin evine misafir geleceğine işaret eder.</p><p>Rüyada pamuk görmek, yün cinsinden olmayan maldır. Rüyada pamuğu didip atmak, günahlarının eksilmesine, Resulullah (S.A.V.)'in sünnetine, pamuk ağacı ise, mütevazi bir adama delalet eder.</p><p>Bu rüya, şunlarla tabir olunur: Gizlilik, menfaat, mal, ağırbaşlılık, heybet, din, hayırlı ve makbul iş. Rüyada pamuk toplayanın, eline helal mal geçer. Onu saklayan, evladı için para arttırır. Yastığına vs.ye pamuk doldurduğunu gören evlenir. Pamuk attığını gören, biriyle tartışır ve onun aleyhinde konuşur. Pamuk tohumu meşakkatle, zahmetle elde edilen mala işarettir. Tohum çoksa, gönül bulanıklığı, zihin karışıklığıdır.</p></body></html>
