<!DOCTYPE html><html><head><title>Rüyada Dar Yol Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Dar Yol Görmek</h1><p>Rüyada dar yol görmek, itikat anlamında kişinin çok zorlu bir yola gireceğine, İslam inancına uygun şekilde yaşamak için işini değiştireceğine ve ailesine de inançlarını geliştirebilmeleri için sürekli yardımcı olacağına alamet eder. Kişinin inancını sınayacağı olaylarla karşılaşacağına, hayatına girecek olan bazı kimselerin kendisini kötü yollara ve günah dolu ortamlara sürüklemeye çalışacaklarını ancak rüya sahibinin yine de doğrulardan vazgeçmeyeceğini tabir eder. İşsiz kimseler için kısa sürede maddi durumlarını düzeltmek amacıyla koşulları ağır ama getirisi de bir o kadar az olan işlere gireceklerine de yorumlanır.</p><h2>Rüyada Dar Yolda Kalmak</h2><p>Arabasıyla dar bir yolda kaldığını gören kimsenin giriştiği bir iş kötü sonuçlanır veya büyük hayaller kurduğu ilişkisi son bulur. Genellikle enine boyuna düşünmeden hareket edilmesi neticesinde beklenmeyen hayal kırıklıkları yaşanacağına yorumlanır. Kendisine altın bir tepside sunulan fırsatı kaçıran ve sonrasında da hayat boyu üzüntü duyacak olmanın işaretidir. Evlenme hazırlığı sürdürenlerin gereken maddi geliri elde edememeleri veya zorlanmaları sonucunda evlilik tarihini bir süre daha ertelemek zorunda kalacaklarını ve bu yüzden ikili arasında gergin anların yaşanacağını da bildirir.</p><h2>Rüyada Dar Yolda Yürümek</h2><p>Uzun bir mücadelenin başlangıcını temsil eden rüya özellikle hasta kimselerin bu rahatsızlıkla çok uzun bir zaman daha yaşamak zorunda kalacaklarını, hayatlarını idame ettirseler de eskisi gibi sosyal olamayacaklarını ve daha izole edilmiş bir hayat süreceklerini ifade eder. Dar yolda yürümek kişinin istekleri ve inancı arasında sıkışıp kalacağına ve zaman zaman yanlış seçimler yapacağına da delalet eder.</p><h2>Rüyada Dar Yol Görmenin Psikolojik Yorumu</h2><p>İnanç konusunda şüpheler içinde olan, hayat görüşü olarak da kendisini geliştiremeyen kişileri ifade eder. Bir seçim yapmak zorunda kalmanın kişide oluşturduğu ağır baskının da sembolü olan rüya, duygularını belli etmekte zorlanan kişilerin ikili ilişkilerde mutlu olmakta zorlandıklarını da bildirir.</p></body></html>
