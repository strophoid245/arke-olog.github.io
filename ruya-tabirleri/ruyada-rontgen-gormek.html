<!DOCTYPE html><html><head><title>Rüyada Röntgen Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Röntgen Görmek</h1><p>Rüyada röntgen görmek, çok şeffaf, yalansız ve dürüst bir hayat yaşandığını, ilkeli davranıp, prensiplerinden ödün vermeyerek daima insanların takdirini kazanmayı işaret eder. Saklayacak bir şeyi olmamak, sırlardan hoşlanmamak ve doğrulardan ayrılmamak manasındadır. Röntgen gören kişiler genellikle başarıları ile dikkat çekerler ancak çevrelerinde kendilerini kıskanan, yaptıklarını yakından takip eden ve gözlerini kişiden ayırmayan insanların varlığını da ifade eder. Rüya sahibinin açığını arayan, onu kötülemek için sebep bulmak isteyenlerin var olduğuna ancak kişinin yaşam şekli ve karakterinin güçlü olması nedeniyle bu heveslerine ulaşamadıklarının da altını çizer. Kazancını herkesle paylaşarak, hem bu dünya, hem de ahiret için doğru şekilde yaşamaya özen göstermenin, kalp temizliğinin, vicdanlı bir insan olmanın da alametidir.</p><h2>Rüyada Röntgen Çektirmek</h2><p>Kişinin hiç istemediği bazı bilgilerin ortalığa saçılacağını, özellikle sırları olanların bu bilgileri başkalarının ağzından duyacaklarını ve üzüleceklerini işaret eder. Ufak tefek söylentilerin bile rüya sahibinin moralini bozacağını ancak bunları dert etmenin lüzumsuz olduğunu, yol devam etmek gerektiğini bildirir. İş yerinde bir kıyaslamaya şahit olmak ya da doğrudan bu kıyaslamanın içinde yer almak, bir görev için bir başkası ile rekabete girmek zorunda kalmak şeklinde de yorumlanır. Yalan söyleyen birinin rüya sahibinin gözünde küçülüp, değerini yitireceğini, hayal kırıklığı yaşatacağını da vurgular.</p><h2>Rüyada Röntgenlemek</h2><p>Yanlış bir yola sapıldığını veya nefse uyarak hatalar yapıldığını, bir an önce bu durumlardan kurtulmak gerektiğini delalet eder. Başkalarının hayatlarına müdahil olmak nedeniyle sıkıntı yaşayacak olan rüya sahibinin, kendi işine gücüne bakarak daha kenarda kalması gerektiğini, kendisine söylenen sırları veya gizli bilgileri başkaları ile paylaşması halinde başının ağrıyacağını tabir eder.</p><h2>Rüyada Röntgen Görmenin Psikolojik Yorumu</h2><p>Meraklı, araştırmacı, gördüğü ile yetinmeyen ve daima yeniliklere açık olan kişiliklere vurgu yapan rüya, örnek alınan kimselerin varlığına yorumlanır. Rüya sahibinin kendisine bir idol seçtiğini ve bu kişinin hayatını kendi hayatına adapte etmeye, onun gibi davranmaya çalışmasına yorumlanır. Diğer yandan kuşkuların da işaretidir ve kişinin bir konuda aldatıldığını veya kendisine yalan söylendiğini düşünüp, meselenin gerçek yüzünü ortaya çıkarmak için düşündüğünü de tabir eder.</p><p>Rüyada röntgen çektirmek, hastalığa, sıkıntı ve üzüntüye işarettir.</p><p>Sağlığı bozuk olan bir kimsenin rüyasında röntgen çektirdiğini görmesi; o kimsenin hastalığının teşhis edilmesine ve tamamen tedavi olmasına veya sakladığı sırlarının halk tarafından öğrenilmesine yorumlanır. Bir kimsenin rüyasında bir röntgenci görmesi; o kimsenin sırları açığa çıkaran ve ağzı sıkı olmayan dedikoducu bir arkadaşının olduğuna delalet eder.</p></body></html>
