<!DOCTYPE html><html><head><title>Rüyada Saçın Kesildiğini Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Saçın Kesildiğini Görmek</h1><p>Rüyada saçın kesildiğini görmek, genellikle iyiye yorulmaz ve hastalıklarla dolu, dert ve tasanın kişiyi derinden etkileyeceği bir döneme haber verir. Rüya sahibinin geleceğe ilişkin yaptığı planlarda aksaklıklar meydana gelmesi, aile içindeki tartışmaların sonu gelmez bir şekilde uzayacağı bu dönem kişi için çeşitli ruhsal sancılarla geçer. Psikolojik dengelerin yitirileceği ve kişisel ilişkilerde ciddi çatışmalar yaşanacağına da alamet olan rüya, gözyaşı dökülecek olayların vuku bulması manasına da gelir. İslami açıdan ise, kişinin yaşayacağı bir olaydan ötürü, ömür boyu sıkıntısını üzerinde taşıyacağı bir vicdan azabının da delaletidir. Bekar bir kimse bu rüyayı görürse, hayatını bekar bir şekilde geçirir ve kısmetleri kapanır.</p><h2>Rüyada Saçının Kesildiğini Görüp Ağlamak</h2><p>Yaşanan olumsuz durumların kişinin tahminin aksine kısa süreceği ve yeniden başının üzerinde şans yıldızının parlayacağı anlamına gelir. Hiç bitmeyecekmiş gibi görünen dertlerin sonuna gelindiğine işaret eden rüya, sabır ve azimle kişinin her türlü zorlukların üstesinden geleceğini, dağılan aile birliğini yeniden bir araya getireceğini bildirir. Mutluluktan dökülecek gözyaşlarına da işaret eden rüya, maddi anlamda sürprizlerle dolu bir iş hayatına da delalet eder.</p><h2>Rüyada Saç Kestirmek</h2><p>Ciddi bir hata yapılacağına, ağızdan çıkacak bir söz nedeni ile geri dönülmeyecek bir yola girileceğine ve bunların sonuçlarının kişinin tüm özel hayatına, iş hayatına olumsuz şekilde yansıyacağına işarettir. Saç kestirdiğini gören kişi, kendisine her zaman iyi niyet besleyen bir dostuyla düşman olur ve kötülük görür. Kadir kıymet bilinmediğine, her zaman art niyetli bir şekilde davranıldığına da alamet olan rüya, kişinin davranışlarını gözden geçirmesi anlamında bir uyarı niteliğindedir.</p><h2>Rüyada Saçın Kesildiğini Görmenin Psikolojik Tabiri</h2><p>Kişinin iktidarının zarar görmesinden duyduğu korkuyu ve yersiz endişelerini sembolize eden rüya, başkalarının hayatıyla fazla haşır neşir olunduğuna ve kendi hayatı ile ilgili gerekli özeleştirileri yapmaktan kaçınılan bir tutuma işaret eder.</p></body></html>
