<!DOCTYPE html><html><head><title>Rüyada Elektrik Teli Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Elektrik Teli Görmek</h1><p>Rüyada elektrik teli görmek, çok küçük bir olayın büyük etkiler yaratacağını başta önemsiz gibi görünen detayların daha sonra çok fazla can sıkıcı hale geleceğini işaret eder. Kişinin kendisine karşı yapılan her olumsuz hareketi, her kırıcı sözü, yalanı dolanı biriktirdiğini, günü geldiğinde düşmanlarından ve kötülüğünü isteyen kıskanç, kurnaz, fesat insanlardan intikamını alacağını işaret eder. Rüya sahibinin geçmişten gelen bir olayı unutmadığı gibi, bu mesele ile ilgili sorumlu kişilere hesap sormak isteyeceğini de tabir eder. Sabırla beklenen günün geleceğine, ancak tabir yerindeyse öfke ile kalkanın zararla oturacağını da bildiren bir rüyadır ve uyarı olarak da ele alınmalıdır. Duygularda aşırılığa kaçacak olmanın daha sonrasında kişiye beklemediği şekilde zarar verebileceğini, evdeki hesabın çarşıya uymaması halinde kişinin açtığı kuyuya kendisinin düşebileceğini de hatırlatır.</p><h2>Rüyada Elektrik Teli Bağlamak</h2><p>Fesat, fitne insanlarla beraber çalışmanın verdiği sıkıntılara yorumlanır. Kaynayan bir kazanın içine düşecek olan kişinin pek çok hatayı arka arkaya yapacağını, dikkatli olmadığı sürece, kötü niyetli kimselerin bu durumdan kendi menfaatleri için yararlanmaya çalışacaklarını işaret eder.</p><h2>Rüyada Elektrik Teli Kesmek</h2><p>Genellikle geçmişte kişiye sıkıntı veren ya da başına iş açan bir tanıdıkla bağları koparmak anlamına geldiği gibi, ailesiyle iyi geçinemeyen kimselerin kendi bağımsızlıklarını ilan ederek, bulundukları evden ya da şehirden uzaklaşıp, kendi hayatlarını kuracaklarına alamettir. Özgürlüğe kavuşabilmek için pek çok fedakarlık yapılacağını ancak sonucun kişinin tam da istediği gibi olacağını bildirir. Kişinin huzurunu bozan, işlerine taş koyan birinin ipliğinin pazara çıkacağını ve rüya sahibinin dostları ile düşmanlarını çok daha net bir şekilde görmeye başlayacağını da delalet eder.</p><h2>Rüyada Elektrik Teli Kesmenin Psikolojik Yorumu</h2><p>Kişinin toplumsal değerleri çok fazla önemsemediğine ve kendi kurallarına göre yaşadığına yorumlanır. Aşırı özgürlükçü, bağımsızlığı için her türlü fedakarlığı yapmaktan kaçınmayan kimseleri ifade eden rüya her işi kendi başına yapmak isteyen kişileri de tabir eder.</p></body></html>
