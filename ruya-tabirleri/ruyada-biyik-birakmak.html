<!DOCTYPE html><html><head><title>Rüyada Bıyık Bırakmak - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Bıyık Bırakmak</h1><p>Rüyada bıyık bırakmak, kişinin paraya çok fazla önem verdiğini ve tün hayatını bu yönde geliştirdiğini, çevresinde çıkarlarına uygun kişileri bulundurduğu ve karşısına çıkan her olayı sonuçta menfaatine uyup uymayacağına göre değerlendirdiğini bildirir. Bıyık bırakan kişi ikiyüzlü davranışlar sergileyen, samimi olmadığı için de etrafında hiçbir zaman gerçek dost bulamayan kişidir. Gerektiğinde hiç çekinmeden yalan söyleyebilen, başkalarını aldatmakta bir beis görmeyen ve yalnızca kendisini düşünen, bencil biri olduğunun da tabiridir.</p><h2>Rüyada Bıyıkları Olduğunu Görmek</h2><p>Rüyasında kendisini bir anda bıyıklı gören genç erkekler sorumluluk almaya hazır olurlar ve hayatlarına yön verecek önemli adımlar atarlar. Evli bir bayanın bıyıkları olduğunu görmesi ise yakın zamanda bir erkek çocuk dünyaya getirmesi olarak tabir edilir. Genç bir kızın bu rüyayı görmesiyse, hayatına girecek genç bir erkekle nişanlanması demektir. Resmi bir işyerinde çalışan kişilerin bu rüyayı görmeleri de o kurumun başına geçeceğine, önemli fırsatlar elde edip kariyerini çok sağlam şekilde sürdüreceğini bildirir. Bıyıkları olduğunu görmek aynı zamanda mevcut maddi durumun daha iyiye gideceği ve kişinin yeni gayrimenkuller, arsalar veya taşınmazlar alacağı şeklinde de yorumlanır.</p><h2>Rüyada Bıyıklarını Kesmek</h2><p>Bıyıklarını kesen kişi yetişkin bir erkekse, kendisinin menfaatine olan bir durumun sonuna gelir veya elindeki fırsatı iyi değerlendiremediği için pişmanlık içinde kalır. Bıyıklarını kestiğini gören genç erkekler ise, işlerini yarım bıraktıklarından dolayı çalışma hayatında başarılı olamazlar. Bir kadının bu rüyayı görmesi ise, başına musallat olan bir dertten veya kötü niyetli arkadaşlardan kurtulmak, uzun süredir istediği huzurlu ortama kavuşmak anlamlarına gelir.</p><h2>Rüyada Bıyık Bırakmanın Psikolojik Tabiri</h2><p>Kişinin kendini ispatlamak ve başkalarının gözünde değerli hissetmek için sahte davranışlara başvurduğunu, zaman zaman yalan söyleyerek insanların gözünde farklı biri gibi görünmeye çalıştığını sembolize ettiği gibi, erk sahibi olmak, söz geçirmek veya insanları kontrol etmek istemenin de ifadesidir.</p></body></html>
