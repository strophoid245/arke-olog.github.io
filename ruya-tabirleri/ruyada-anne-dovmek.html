<!DOCTYPE html><html><head><title>Rüyada Anne Dövmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Anne Dövmek</h1><p>Rüyada anne dövmek, büyük bir günahın habercisi olduğu gibi, Allah’a isyan etmenin, büyüklerine karşı gelmenin ve atalarına saygısızlık yapmanın habercisidir. Rüya sahibinin bir an evvel kendisine gelmesini öğütleyen rüya, kişinin kaybolduğunu, kötü düşüncelere daldığını ve çevresindeki kişilerden dolayı doğru yolu bir türlü göremediğini ifade eder Annesini dövdüğünü gören kişi ailesinin hiçbir zaman affetmeyeceği yanlışlıklar, geri dönüşü imkansız hatalar yapar. Ailesinin sözünü dinlemeyen, burnunun dikine giden ve gerekli gereksiz inat yapan evlatlara sahip olmak, alınan bedduaların karşılığını görerek mutsuzluk yaşamak ve geçmişte işlenen günahlardan dolayı bir türlü iki yakayı bir araya getirememek demektir. Yapılan işlerin ve verilen emeklerin karşılığını almakta sıkıntı çekileceğini, gelecek bazı kötü haberler yüzünden moral bozukluğu yaşanacağını bildirir.</p><h2>Rüyada Anne Öldürmek</h2><p>Boş amaçlarla hayatını mahveden rüya sahibinin toparlanmaya çalışsa da bir türlü eksi yaşantısından uzak duramayacağına ve yapacağı işlerde daima karşısına hatalarının çıkacağına yorumlanır. Annesini öldürdüğünü gören kişiler aile ve akrabalarıyla arasındaki ilişkiye zarar verirler ve onların öfkesine sebep olurlar. Yanlış insanlarla dost olmaya, kişi için uygun olmayan bir eş adayında ısrarcı olmaya ve kurulacak yuvada huzur bulamayacak olan rüya sahibinin emeline ulaşamayacağına tabir edilir.</p><h2>Rüyada Anne Bıçaklamak</h2><p>Annesini bıçakladığını gören kişi dolduruşa gelerek sevdiği insanları kıracak laflar sarf eder. Yanlış kişilere inanmak, dost ile düşmanı ayıramamak ve gaza gelerek sağa sola ateş püskürmek demektir. Evli kimselerin eşleriyle annelerinin anlaşmakta zorluk çekeceğine ve kişinin sevdikleri arasında kalarak zor günler geçireceğine delalet eder. Günaha düşen rüya sahibinin kendisine doğru yolu gösteren kişilere de zaman zaman sert sözler sarf ederek çevresini yok edeceğine işarettir.</p><h2>Rüyada Anne Dövmenin Psikolojik Yorumu</h2><p>Genellikle annesiz büyümüş, yetim veya öksüz kişilerin yetişkinliklerinde görülen rüyalardandır. Kişinin annesinin yokluğundan dolayı kalbinde öfke biriktirdiğine, annesini yanında olmadığı için suçladığına ve başına gelen olumsuzlukların nedenini annesinin olmayışına bağladığına tabir edilir.</p></body></html>
