<!DOCTYPE html><html><head><title>Rüyada Babaya Bağırmak - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Babaya Bağırmak</h1><p>Rüyada babaya bağırmak, kişinin babasıyla arasında geçecek kırıcı bir konuşmaya veya babasının kendisine dargın olduğuna yorumlanır. Vefat etmiş babasına bağırdığını gören kişilerin vicdanları yaptıkları bir yanlış yüzünden rahatsızdır. Müsrif bir hayat sürdürüldüğüne ve elde avuçta var olan para ve malı doğru şekilde kullanmayan rüya sahibinin giderek daha da borçlandığına, ailesiyle bu yüzden arasının açılacağına yorumlanır. Babası hayatta olan kimseler için ailelerinden özür işitmelerine neden olacak durumlar yaşayacaklarını bildirir. Geçmişte kalan bazı tatsızlıkların ilerleyen günlerde yeniden kişinin karşısına çıkacağına ve bu nedenle huzurun kaçacağına delalet ederken, aşırı savurganlık nedeniyle atadan kalan mirasın hiç uğruna elden çıkacağına tabir edilir. İslami kurallara tam anlamıyla uyulmadığını, günaha yakın durulduğunu ve kötü niyetli kimselerle arkadaşlık kurulduğunu bildirir.</p><h2>Rüyada Babayla Kavga Etmek</h2><p>Aile rızasını almadan girişilen işlere, hayırsız evlatlara ve babasının kendisine bıraktığı malı düşüncesizce harcamaya alamettir. İyi bir evlat olamamanın, beddua almanın ve ailesini bir arada tutmakta zorlanan rüya sahibinin giderek kontrolü kaybedeceğinin delaletidir. Bekar kimseler için düzensiz bir hayat sürdürdüklerini ve iş konusunda tutarsızlıklar yaşayacaklarını, macera peşinde koşmaktan hayatlarını çok uzun yıllar sonra rayına oturtacaklarını ifade eder. Kendisine verilen nasihatleri dinlememek yüzünden zor günler geçirmek demektir.</p><h2>Rüyada Babaya Vurmak</h2><p>Babasına tokat attığını gören kişiler büyük bir günah işler ve anne-baba bedduası alırlar. Bir nesneyle babasına vurduğunu görmek riyakarlığa ve iyilik bilmez şekilde yaşandığına, merhametsiz davranışlar sergilendiğine yorumlanır. Dinden çıkmak, İslamiyet’ten tamamen uzak bir hayat sürmek ve haram lokma yemek anlamına da gelir.</p><h2>Rüyada Babaya Bağırmanın Psikolojik Yorumu</h2><p>Babasıyla iletişim kuramamış veya babasız büyümüş kimselerin içlerinde biriken öfkenin ifadesidir. Terk edilmiş ve ebeveynlerini hiç tanımamış kimselerin anne ve babalarına söylemek istedikleri şeyler olduğunu, cevapsız soruları nedeniyle sıkıntı yaşadıklarını da ifade eder.</p></body></html>
