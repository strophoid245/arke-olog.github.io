<!DOCTYPE html><html><head><title>Rüyada Kavuk Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Kavuk Görmek</h1><p>Rüyada kavuk görmek, mertebe atlamak demektir. Yapılan işte kişinin yükselişe geçeceğine, alacağı övgüye, takdir görecek pek çok iş yapacağına, kariyerindeki değişimin hayırlı olacağına, gelirine de katkı sağlayacağına işarettir. Kavuk görmek kişinin olgunluğa erdiğinin, yetkin biri olduğunun, görevlerini layıkıyla yerine getirdiği için önündeki her engelin kalkacağının delaletidir. Bilim alanında çalışacak, geleceği parlak bir erkek evlat anlamına da gelen rüya, erken yaşta yol almanın, hayatı ciddiye alarak yaşamanın ve her sorumluluğun bilincine varmanın da ifadesidir. Mal kazancı, doğru parasal yatırımlar demektir. Beyaz kavuk ömrün uzun olacağına, siyah kavuk işte çok yüksek makamlarda bulunmaya, sarı kavuk ise işinin ehli olup, bildiklerini başkalarına aktarma fırsatı bulmaya alamettir. Kırmızı kavuk görenler uzun yıllar sürecek bir aşka düşerler. Mor kavuk ise, meşakkatli yollardan burnu bile kanamadan çıkmanın müjdesidir.</p><h2>Rüyada Kavuk Takmak</h2><p>Kişinin ailesini çok önemsediğine, geleneklerine olduğu kadar dinine de bağlılığı ile göz doldurduğuna, her işinde maneviyatını zenginleştirmeyi amaçladığına tabir edilir. Kavuk takan kişiler kolay elde edilemeyecek bir mertebeye ulaşmanın, azmin ve zaferin tadını çıkarırlar. Akıldan ve gönülden geçen her şeye kavuşmanın, hayat boyu hayırlı işlere imza atmanın delaleti olan rüya, hünerlerini sergileyecek imkan bulan rüya sahibinin ilim konularında sözünü dinleten biri olacağına da yorumlanır.</p><h2>Rüyada Kavuk Satın Almak</h2><p>Değerli bir eşyaya para yatırmak, talihli olmak ve geçmişten daha kısmetli bir döneme girmek olarak tabir edilir. Bekar bayanların, hayata dair çok sayıda tecrübe edinmiş, bulunduğu mevkiye tırnaklarıyla gelmiş, mali açıdan durumu iyi biriyle tanışacaklarını, evliliklerde ömür boyu maddi sıkıntı çekmeden, anlayışlı bir ortamda yaşanacağını işaret eder.</p><h2>Rüyada Kavuk Görmenin Psikolojik Yorumu</h2><p>Uğraşılan işte bir numara olmak, herkesi kendine hayran bırakacak işler yapmak, adından her ortamda söz ettirmek ve saygı görmek isteğinin ifadesidir.</p><p>Bir kimsenin rüyasında başına bir Osmanlı kavuğu koyduğunu görmesi; o kimsenin eski günlere hasret duyduğuna ve evinde atadan, deden kalma eski eserleri çok sevdiğine ve onları elden çıkarmak istemeyip muhafaza etmeye çalıştığına işaret eder.</p></body></html>
