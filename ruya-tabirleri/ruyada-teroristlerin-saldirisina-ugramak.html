<!DOCTYPE html><html><head><title>Rüyada Teröristlerin Saldırısına Uğramak - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Teröristlerin Saldırısına Uğramak</h1><p>Rüyada teröristlerin saldırısına uğramak, hainlikle ve vefasızlıkla karşı karşıya kalınacağını, kişinin en yakınındaki kimselerden alacağı darbe sonucunda moral bozukluğu yaşayacağını ve kendisini koruma altına almaya çalışacağını bildirir. Verilen emeklerin boşa gittiği yahut yapılan iyiliklerin karşılığında kötülük, anlayışsızlık bulmak, arkadan çevrilen işlere, kişi hakkında söylenen asılsız sözlere şahit olmak ve kalp kırıklığı yaşamak demektir. Beklenmedik, ani gelişen olumsuzlukları, kötülükleri ifade ederken, şer karşısında aciz kalınacağını ve rüya sahibinin kendisini eli kolu bağlı hissetmesi nedeniyle bunalım geçireceği manasına gelir. İyilik getirmeyen, üzücü haberlerin alınacağını, kişiyi derinden sarsacak, inancını zayıflatacak gelişmeler yaşanacağını da tabir ederken, dirayetli olmak gerektiğini vurgular. Yaşanan toplumda kargaşanın hakim olduğunu, insanların kendilerini güvende hissetmediğini de bildiren rüya, bu dönemde kişinin gelecek planlarını harekete geçirmek yerine istikrarlı kalmayı tercih etmesinin en doğrusu olacağını da delalet eder.</p><h2>Rüyada Teröristlerin Saldırısına Uğrayıp Ölmek</h2><p>Kötü günler geçirip yeniden ayağa kalkacak olmaya işaret eden rüya, kişinin kendinde güç bulmak için epey zaman uğraşacağını ve içinde bulunduğu tüm koşulları değiştirmesinin zaman alacağını bildirir. Zorlu ve meşakkatli geçecek zamanın habercisi olduğu gibi, tanıdıkların, dostların, arkadaş ve akraba çevresinin iyi analiz edilmesi gerektiğini, en yakınındaki kişilerin ihanetine uğranacak olunduğunu, adımların dikkatli atılması gerektiğini bildirir ve çok sayıda düşmanın varlığına dikkat çeker.</p><h2>Rüyada Teröristlerin Saldırısına Uğrayıp Yaralanmak</h2><p>Saldırıda silahla yaralanmak alınacak kötü bir habere yorumlanırken, kişi fiziki bir saldırıya uğrayarak hasar alırsa sevdiği kişilerin yapacağı yanlışlar nedeniyle manevi açıdan üzüntü duyacağını bildirir. Kan görülmesi halinde tersine yorumlanır ve iyi haberlere, dostlardan gelecek yardımlara vurgu yapar.</p><h2>Rüyada Teröristlerin Saldırısına Uğramanın Psikolojik Yorumu</h2><p>Güven duygusunun iyice azaldığını ve kişinin kendisini korunaksız hissettiğini, hiç kimseye güvenemediği gibi, kendi kabuğuna çekilerek yaşamaya başladığını, sosyal fobilerin oluştuğunu ifade eder.</p></body></html>
