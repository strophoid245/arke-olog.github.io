<!DOCTYPE html><html><head><title>Rüyada Pişman Olmak - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Pişman Olmak</h1><p>Rüyada pişman olmak, kişi için ruh gözünün açılacağına ve dünyevi işlere ara vererek kendini dinlemek isteyeceğine, İslamiyet hakkında daha fazla bilgi edinmek için araştırma yapacağına ve hayatını yeni baştan düzenleyeceğine işarettir. Yaşanan her şeyin gözden geçirildiği bu dönemde kişi yaptığı hatalar ve işlediği günahlardan ötürü Allah’a sığınarak tövbe eder. Maddi sıkıntısı olmayanların manevi bir boşluk içine düşeceklerini, sahip oldukları hiçbir şeyin bu boşluğu doldurmamasından dolayı kendilerini dine adayacaklarını da bildirir. Genç kimseler için bu rüya erken olgunlaşmak anlamına da gelir ve özellikle yakın zamana kadar burnunun dikine giden, her şeyi bildiğini iddia eden genç kişilerin daha sakin bir tavır içine gireceklerine, işlerini anne ve babalarına danışarak, onların fikirlerini alarak gerçekleştireceklerine, at gözlüklerini çıkarıp, her olayı geniş bir perspektifle değerlendireceklerini ifade eder.</p><h2>Rüyada Günah İşleyip Pişman Olmak</h2><p>Gerçek hayatta da kişinin pişmanlık duyduğu şeyler olduğuna ve geri dönüp baktığında kendisini rahatsız eden hataların varlığına alamettir. Genel olarak kişinin dua ederek affedilmek isteyeceğine, aldığı dersler neticesinde bundan sonraki hayatında daha iyi bir mümin olarak, günahtan kaçınarak yaşayacağına, attığı her adımı düşüneceğine işarettir. Manevi anlamda mutsuz olan rüya sahibinin, kendisine yol gösterecek ulema kimselerle görüşeceğine, ilim irfan sahibi insanların fikirleri ve önerilerine kulak vereceğine delalettir.</p><h2>Rüyada Yalan Söyleyip Pişman Olmak</h2><p>Zorluklar karşısında çaresiz hisseden rüya sahibinin kendisine ait olmayan bir malı sahiplendiğini ve sonradan bu hatasını telafi etmek isteyeceğini bildirir. Huzursuzluk çekildiğini, hataların, yanlışların düzeltilmesi için mücadele vererek daha helal paralar kazanmak uğruna çalışılacağını ifade eden rüya, başa gelecek bir sıkıntının ardından kişinin tüm yaşamının yeniden şekilleneceğini, İslami değerlere göre yaşanılacağını tabir eder.</p><h2>Rüyada Pişman Olmanın Psikolojik Yorumu</h2><p>Kişiyi bugün bile rahatsız eden geçmiş yaşantının yansımasıdır. Kendisini suçlu hisseden, yaptığı hatalardan dolayı kendisini affetmeyen insanların gördüğü rüyalardan biridir.</p></body></html>
