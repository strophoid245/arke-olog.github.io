<!DOCTYPE html><html><head><title>Rüyada Büyümek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Büyümek</h1><p>Rüyada büyümek, her anlamda gelişim gösterileceği, erdem sahibi olunacağı, gençlikten olgunluğa adım atılacağı manasına geldiği gibi, ticaretle uğraşan kişiler için de mevcut iş alanlarını genişleteceklerini, ellerindeki parayı katlayacaklarını bildirir. Maddi alanda feraha ermek demek olduğu gibi, genç birinin büyüdüğünü görmesi hayata atılacağı, meslek edineceği anlamına da gelir. Bu dönemde alınacak önemli kararların kişinin tüm geleceğini etkileyeceğini haber veren rüya bazı seçimler yapmanız gerektiğini de işaret eder. Kendinizi yeniliklere açık tutacağınız, hayattan keyif alacağınız yönlere yöneleceğinizi de bildirir. Mevki kaygısının, gelecek korkusunun sona erdiği rahat bir sürecin ifadesidir. Şans konusunda yüzü gülecek olan rüya sahibinin rızkındaki artışın haneye de huzur getireceğini, alım gücünün yüksekliği ile sevdiklerini mutlu edecek olan rüya sahibinin bundan sonraki hayatında sıkıntı çekmeden yaşayacağını alamet eder.</p><h2>Rüyada Büyümek Ve Yaşlanmak</h2><p>Bir anda büyüyüp yaşlandığını görmek özellikle genç kişiler için umutsuzluğa düşmek manasına gelir. Orta yaşlı birinin kendisini daha da büyümüş ve yaşlı görmesi güç kazanacağı sağlıklı ve kuvvetli biri olacağı, ömrünün sonuna değin sıkıntılardan uzak yaşayacağı anlamına gelir. Ani gelişmelerin kişinin boyunu aşacağını ve bu süreçte yardım alınması gerektiği konusunda uyarı veren rüya, aynı zamanda elde edilen mevki ve paranın kişilikte değişikliklere neden olacağını da ifade eder.</p><h2>Rüyada Büyümek Ve Yeniden Küçülmek</h2><p>Önce büyüdüğünü, sonra yeniden küçüldüğünü gören kimseler geçici heveslere kapılırlar ve mutlulukları yüzeysel olur. Uzun sürmeyen mutlulukların, ani kararlar neticesinde yaşanan hayal kırıklıklarının ve maddi getirisi olan işlere girip sonradan eski duruma geri dönmenin ifadesidir. Eski hayata dönmek, yapılan işlerden istenildiği gibi verim alamamak şeklinde tabir edilir.</p><h2>Rüyada Büyümenin Psikolojik Yorumu</h2><p>Fikirlerin ve düşünce yapısının tamamen değişime uğradığını, geçmişteki kişiyle şimdiki kişi arasında uçurumlar olduğunu bildirir. Olgunluk sürecinin de temsili olduğu gibi, çok fazla sorumluluk almış olmanın verdiği yükün de sembolik ifadesidir.</p></body></html>
