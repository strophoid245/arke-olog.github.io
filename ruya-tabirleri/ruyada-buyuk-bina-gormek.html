<!DOCTYPE html><html><head><title>Rüyada Büyük Bina Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Büyük Bina Görmek</h1><p>Rüyada büyük bina görmek, kişinin gözünde büyüttüğü ve aşamayacağını düşündüğü tüm engelleri bir bir aşacağını, kendisini eskisinden daha güçlü hissedeceğini ve var olan tüm korkularından kurtulacağını müjdeler. Yapılan işte yenilikçi, başarılı bir grafik çizileceğini, hedeflenen yere doğru emin adımlarla ilerlendiğini de bildirir. Zafer anlamına da gelen rüya, pek çok kişinin alkışladığı, takdir ettiği ve onayladığı işlere imza atmak, kitleleri harekete geçirecek denli güçlü bir kişiliğe sahip olmak demektir. Yeni ve güzel büyük bina görmek her türlü maddi kaygıdan kurtulmak, iyi işlerde çalışmak yahut kendi şirketini açarak istenilen hayata kavuşmak demektir. Adını herkese duyuracak olan rüya sahibinin ailesini de gururlandıracağı bu dönemde ağzının tadının yerinde olacağını bildirir ve şansın kişiden yana olduğunu da haber verir.</p><h2>Rüyada Büyük Bina Yapmak</h2><p>Bir oluşumun, yeniliğin, önemli gelişmelerin habercisidir ve atılım yapmayı düşünenler için en uygun zaman olduğunun işaretidir. Maddi konularda ev, arsa veya iş yeri almak, yeni bir iş kurmak gibi düşünceleri olan kimselerin şu an yapacakları yatırımların neticesinde büyük gelirler elde edeceklerini bildirirken, genç kişiler için mühendislik, yöneticilik veya mimarlık gibi alanlarda eğitim almaları halinde çok başarılı olacaklarını da tabir eder. Ev kurmak, evlenmek, yeni bir hayata başlamak anlamına da gelir.</p><h2>Rüyada Yıkılmış Büyük Bina Görmek</h2><p>Mali yönden kayıpları haber verir ve iş yaşantısında bir sona işaret eder. Kötü görünse de kişi için yeniden başlamanın eskisinden daha hayırlı olacağını ifade eder ve yaşanan olumsuzluklardan bir ders çıkarmak gerektiğinin altını çizer. Şirket kapatmak veya küçülmeye gitmek, ekonomi konusunda tasarruf yapmak ve harcamaları kısmak gereken bir dönemin habercisidir.</p><h2>Rüyada Büyük Bina Görmenin Psikolojik Yorumu</h2><p>Geleceğe yönelik büyük hedefleri olan, yaptığı işte zirveye yükselmek isteyen, hırslı ve azimli kişilerin güçlü karakter yapılarını işaret eder. Zorluklar karşısında geri adım atmayan ve daima mücadele eden biri olunduğunu bildirir.</p></body></html>
