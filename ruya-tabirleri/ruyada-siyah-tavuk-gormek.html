<!DOCTYPE html><html><head><title>Rüyada Siyah Tavuk Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Siyah Tavuk Görmek</h1><p>Rüyada siyah tavuk görmek, genellikle yaşanacak parasal kayıplara, durgunluk dönemlerine ve ekonomik şartların bir anda tersine dönmesiyle bir dar boğazdan geçileceğine işarettir. İşlerin bozulmasıyla beraber kişinin keyfinin kaçacağını, huzursuzluğunun aile ortamına da yansımasıyla bazı tartışmaların, para mevzularında ters düşülecek konuların gündeme geleceğine de tabir edilir. Siyah tavuk gören kişilerin kazançlarında kayıplar ve hırsızlıklar söz konusu olabileceği gibi, ortaklı çalışanlar için arkalarından bazı dolapların döndüğüne dair uyarı da verir. Rüya sahibinin çalışkanlığı, azmi ve hırsıyla elde ettiği paraya göz diken kişilerin olduğunu, nazara uğranıldığını da delalet ettiği gibi, aynı zamanda rızkın azalmasıyla geçim zorluğu yaşanacağının da ifadesidir. Evinde siyah tavuk gören kişi fakirleşir, bahçede görmek ise akrabalardan kişinin işlerine karışan, kötü niyetli birinin varlığına yorumlanır.</p><h2>Rüyada Siyah Tavuk Kesmek</h2><p>Rüya sahibinin her türlü zarar ve ziyanı önlemek adına bazı tedbirler alacağını ve gerekirse yakın çevresinde işlerine karışan, burnunu sokan ve kişiyi yanlış yönlendirmek yüzünden maddi kayıplar yaşanmasına sebebiyet veren biriyle tüm ilişkiyi kökten kesecek olmanın da tabiridir. Büyük bir mücadelenin, karşı koyuşun ifadesi olan rüya yakın gelecekte yaşananların kişiyi çok yıpratacağını ancak sonunda hayatındaki tüm yanlışlardan, eksikliklerden ve yalandan kurtulacağını işaret eder.</p><h2>Rüyada Siyah Tavuk Yemek</h2><p>Meşakkat çekilerek, alın teri dökülerek kazanılan paranın kişi için mutluluk sebebi olacağını, işlerini yoluna koymasıyla beraber ailesini de mutlu edecek sürprizler hazırlayacağını, kendisinin de sevdiklerinden gelen iyi haberlerle mutluluk gözyaşı dökeceğini işaret eder. Hasta kimseler için sürecin bir müddet daha devam edeceğini, zor bir tedaviye başlanılacağını ancak sonucun yüz güldürücü olacağını da müjdeler.</p><h2>Rüyada Siyah Tavuk Görmenin Psikolojik Yorumu</h2><p>Kişinin her türlü eleştiriyi çok fazla ciddiye aldığını, duyduğu her söze inanmakla beraber yalan yanlış haberlere dahi itibar etmesinden ötürü sıkıntı yaşadığını, kendi fikriyle hareket etmek yerine başkalarının sözünden hareket ettiğini de bildirir.</p></body></html>
