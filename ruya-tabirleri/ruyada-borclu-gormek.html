<!DOCTYPE html><html><head><title>Rüyada Borçlu Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Borçlu Görmek</h1><p>Rüyada borçlu görmek, farklı şekillerde yorumlanır. Eğer rüyayı gören kişi borçlu ise, bu durumda iyiye yorulmaz ve beklenmedik kötü sözlere maruz kalmak, iş konusunda söz verilen projelerin zamanında yetişmemesi nedeniyle müşteriler veya amirlerle tatsız konuşmalar yapmak demektir. Kişi borçlu olduğu birine borcunu ödüyorsa bu durumda iyilikle karşılaşacağına, üzerindeki sorumlulukları yerine getirirken etrafındaki kimselerin takdirini kazanacağına, şeref sahibi olmaya alamettir. Her zorluğun kolaylıkla halledileceği, sıkıntılardan kurtulup maddi anlamda da rahata erişileceğini bildirir. Din ve dünya işleri ile daha fazla ilgilenmek suretiyle kişinin hem vicdani açıdan kendini rahatlatacağına, hem ibadetlerini vaktinde yaparak iç huzura ereceğine, hem de rızkında artış olacağına delalettir.</p><h2>Rüyada Borç Ödemek</h2><p>Yarım kalan işlerin bitirileceğini müjdeleyen rüya kişiyi uzun zamandır strese sokan ve uzayan bir meselenin nihayet çözüme ulaşacağını bildirirken, mal konusunda bir paylaşım söz konusu ise hakkaniyetli bir dağılım yapılacağını, kişinin eline geçecek parayla yeni yatırımlarda bulunacağını haber verir. Çıkılan bir yolculuktan kısmetle dönmek, iş kurmak için girişimde bulunmak ve hayırlı kimselerle ahbaplık etmek gibi anlamları vardır. Akraba ziyaretinde bulunacak olmak, bu kimselerden alınacak güzel havadislerle neşelenmek demektir.</p><h2>Rüyada Borçlanmak</h2><p>Kuşkularla ve endişelerle geçecek zorlu günlerin haberini veren rüya, geçmişte yapılan bazı hataların bugünlerde kişiyi zor duruma düşüreceğine, yaşanacak zorlukların ilerisi için tecrübe olarak değerlendirilmesi gerektiğine alamettir. Kişinin saflığından yararlanan bazı tanıdıklar nedeniyle ya da kefil olunmak suretiyle maddi sorunlar yaşamanın ifadesidir. Borçlandığını gören kişiler ibadetlerini de aksattıkları için manevi huzursuzluk yaşarlar.</p><h2>Rüyada Borçlu Görmenin Psikolojik Yorumu</h2><p>Genellikle gerçek hayatında borçları olan, yüklü ödemeler nedeniyle ağır stres altında olan kişilerin gördükleri bir rüyadır. Bilinçaltının tezahürü olarak da yorumlanan rüya, çıkış yolu bulmak, maddi anlamda kaygıları azaltmak için uğraş verildiğini de bildirir.</p></body></html>
