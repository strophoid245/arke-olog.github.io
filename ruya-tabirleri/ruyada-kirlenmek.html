<!DOCTYPE html><html><head><title>Rüyada Kirlenmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Kirlenmek</h1><p>Rüyada kirlenmek, çok farklı yorumlara neden olabilir ki burada rüyanın geri kalan kısımlarının da göz önünde bulundurulması gerekir. Kişi çamurlu bir yolda yürürken üstünün başının kirlendiğini görürse, haksız bir iftiraya uğrar ve hayatı boyunca bu iftiranın gölgesinde kalır. Haksızlığa maruz kalmak anlamına geldiği gibi, kadir kıymet bilmeyen bir eşe ya da arkadaşlara da yorumlanır. Ev temizliği yaparken üstünün başının kirlendiğini görmek, sevilen kimseler için cefa çekileceğini ve büyük fedakarlıklarda bulunulacağını, kişinin rahat nefes alamadan yaşayacağını fakat hiç şikayet etmediği gibi, tevekkül içinde bir hayat sürdüreceğini de ifade eder. İnşaatta çalışarak kirlendiğini gören kişilerin gelecekleri iş anlamında çok parlak olur ve kariyerlerinde isim yapan kimseler haline gelirler. İşten kaçmayan, sorumluluklarını her şekilde yerine getiren, sözünün eri biri olunacağı gibi, girilen her çevrede sevilen, saygı gören biri haline gelineceğini de haber verir.</p><h2>Rüyada Kirlenip Banyo Yapmak</h2><p>Elinin yüzünün kirlendiğini görüp banyo yapan kimseler günahlarından arınırlar ve ettikleri dualar kabul görür. Yanlışlardan, yalanlardan, günahlardan uzak bir hayat sürmek istendiğini ifade eden rüya, kişinin maneviyatına öncesine göre daha çok önem vereceğini, bu konularda araştırma yapacağını ve inancına dört elle sarılacağını tabir eder. Namaza başlamak, borçlarını ödemek, adaklarını yerine getirmek şeklinde de yorumlanan rüya, hayırlı neticeler alınacak sınavların ve iş görüşmelerinin de müjdecisidir.</p><h2>Rüyada Kirli Çamaşır Görmek</h2><p>Kirli çamaşır giydiğini görmek kötü fikirli, fesat insanlarla iş yapmak veya illegal ortamlarda bulunmak, akıl yolundan, sağduyudan uzak davranmak manasındadır. Kirli çamaşır yıkadığını görmek ise başkalarının ayıbını örten iyi niyetli biri olunduğunu, hatalı davranışlar yapıldığında af dilendiğini, bilmeden işlenen kabahatler olsa bile kişinin kalbinin temiz olmasından dolayı çevresi tarafından her zaman sevileceğini de ifade eder.</p><h2>Rüyada Kirlenmenin Psikolojik Yorumu</h2><p>Suçluluk duygusunun ifadelerinden biridir ve kişinin özellikle geçmişte yaşadığı bazı olumsuz olayların hala etkisinde olduğunu, başına gelen kötü durumlar yüzünden sıklıkla kendisini suçladığını işaret eder.</p></body></html>
