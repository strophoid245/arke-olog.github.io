<!DOCTYPE html><html><head><title>Rüyada Kundak Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Kundak Görmek</h1><p>Rüyada kundak görmek, aileye katılacak yeni bir üyeye işaret olduğu gibi, kimi zaman da rüya sahibinin yardıma muhtaç birine göz kulak olacağı veya himayesine alarak o kişinin geleceğine önemli katkılarda bulunacağı şeklinde de yorumlanır. Kundakta bebek gören kişiler çok heyecanlanacakları bir haber alıp mutlu olurlar ve eğer evli iseler yeni bir bebeğin habercisi olarak da tabir edilir. İçi boş bir kundak görmek ise, kişinin geçmişten beri hayalini kurduğu bir olayın gerçekleşmeyeceğini ve artık bu hayale veda edilmesi gerektiğini bildirir.</p><h2>Rüyada Kundakta Bebek Görmek</h2><p>Evli bayanlar için gebe olduklarını öğrenmeye işaret eder. İş konusunda ise küçük bir sermayeyle yeni bir iş yeri açılacağına ve girişilecek işten uzun bir süre para kazanılamayacağına, ancak gelecek için kişinin hayatını bu işten kazanıp çok rahat bir yaşama kavuşacağına delalettir. Kundakta bebek görmek kişiye sabırlı olması gerektiğini bildirir. Aceleci davranmamak gerektiğini, şartların değişmesi için zaman gerektiğini ve bir süre daha sebat ederek, elindekilerin kıymetini bilerek ve şükrederek yaşamak gerektiğini bildiren bir rüyadır.</p><h2>Rüyada Boş Kundak Görmek</h2><p>İçi boş kundak hevesin kursağında kalması ve yaşanacak büyük bir hayal kırıklığı şeklinde yorumlanır. İş konusunda beklentilerin suya düşeceği, planların bozulacağı ve gelirin azalması ile pek çok maddi sorunun baş göstereceği şeklinde yorumlanan rüya, evli kimselerin çocuk sahibi olmak ile ilgili tedavilere başvuracağı ancak sonuç alamayacağına da alamettir. Olmayacak duaya amin denmemesi gerektiğinin altını çizen uyarıcı bir rüyadır.</p><h2>Rüyada Kundak Görmenin Psikolojik Yorumu</h2><p>İşe yaramayan biri olarak hisseden rüya sahibinin kendisini değersiz gördüğünün de işaretidir. Gerçek yaşamında kimsenin dikkatini çekmediğine, vasıflarının işe yaramadığına ve bomboş bir hayat geçirildiğine inanıldığını da gösterir. Ruhsal olarak kişinin çok zayıf olduğunu ve en ufak sıkıntıda mutsuz olup depresyona girdiğini de ifade eder.</p><p>Kundakta çocuk görmek müjdeye, Çocuk için kundak hazırlamak yaşamak için gerekli tedbirleri almaya; kendinin, eş ve çocuklarının geleceğini düşünerek mal ve para biriktirmeye, kadının çocuğu kundağa sarması eş ve yakınlarına müşfik davranmasına, erkeğin kundağa çocuk yatırması üzerine düşmeyen bir işten dolayı sıkıntıya girmeye, Çocuğun kundağını çözmek insanları sıkıntılı bir durumdan kurtarmaya, Kendini bir kundağa bağlanmış görmek zorluk ve meşakkate, bu kundağı çözdüğünü görmek zorluk ve darlıktankurtulmaya, Kundak bezi çocuksuz kadın için çocuğa, çocuğa yeni bir kundak bezi almak evladına atalık görevini yapmaya, eski kundak bezi almak çocuğu hayata hazırlamakta ihmalkar davranmaya delalet eder.</p><p>Rüyada kundak bezini görmek, hamile kadın için çocuğa delalet eder. Bazan düşmana kahretmeye, bazan da, kırılmış kemiğe sarılacak sargıyla korkutmaya delalet eder. Çünkü kundak, çocuğu bağlamak için ihdas edilmiş bir şeydir.Rüyada kundak bezi ile bağlanmış hanımının, kundak bezini çözdüğünü gören kimse hanımını boşar. Kaçak, hasta, misafir ve dövülmüş kimsenin, rüyada kundak bezini görmelerinde hayır yoktur.</p><p>Büyük tabircilerden El-Hüseyn-i demiştir ki: Rüyasında güya doğacak çocuğu için kundak vs. hazırlayan, istikbali için tedbir alır. Ailesi için servet biriktirir. Doğmuş bir çocuğu kundağa sardığını gören kadınsa, etrafındakilere müşfik davranır. Rüya sahibi erkekse, münasip olmayan bir işe kalkışır.Bazılarına göre, bir çocuğu kundağa saran veya sarıldığını gören; halka ve ailesine karşı merhametsiz olur. Hayır değildir. Kundaklı bir çocuğun kundağını açmak; hayırdır ve iyiliğe işarettir. Kendini kundakta gören, sıkıntıya ve zarurete düşer. Kundaktan çıkmak çok iyidir. Doğacak çocuğu için kundak aldığını gören, evladına hayırlı olur. Eski bir kundak alan, çocuğuna karşı lakayd davranır. Onunla ilgilenmez.</p></body></html>
