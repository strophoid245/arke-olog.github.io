<!DOCTYPE html><html><head><title>Rüyada Yere Düşmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Yere Düşmek</h1><p>Rüyada yere düşmek, bulunduğunuz durumdan daha kötü bir hale düşeceğinize, kendinizi bazı maddi ve manevi kayıpların içinde bulacağınıza delalet eder. Yüksek bir yerden düştüğünüzü görmek, sahip olduğunuz makamı, mevkiyi ve saygınlığı dikkatli olmadığını takdirde kaybedebileceğinizi de haber vermektedir. Maddi durumu iyi olan kişiler için parasal anlamda yaşanacak kayıplara ve zarara, maddi durumu kötü kişiler için ise borç ödeme zorluğu yaşanacağına işaret etmektedir. Rüyasında düşerek yaralandığını gören kişi ise sıkıntı çekecek ve iş hayatında zarara uğrayacak demektir.</p><h2>Rüyada Balkondan Düşmek</h2><p>Rüyasında balkondan düştüğünü gören kişi sıkıntı ve keder içine girecek ve üzüntü yaşayacağı şeylerle karşılaşacak demektir. Emek verdiği ve çok çalıştığı işler üzerinde başarısızlığa uğrayacağına, bazen de kişinin bir tehlike ile karşı karşıya kalacağına da delalet eder. Rüyasında balkondan düştüğünü gören rüya sahibi, verdiği yanlış kararlar neticesinde başarısızlığa uğrayarak, güvendiği her konuda hayal kırıklığı yaşayacak anlamına gelmektedir.</p><h2>Rüyada Issız Bir Adaya Düşmek</h2><p>Rüyada ıssız bir adaya düşmek, kişinin özel ve iş hayatında yalnız olduğuna ve etrafında güveneceği hiç kimse olmadığına işarettir. Bu rüya aynı zamanda kişinin nereden düştüğüne bakılarak da yorumlanmaktadır. Şayet kişi bir uçaktan ıssız bir adaya düştüğünü gördüyse kendisini kötü bir duruma düşürecek bir haber alacağına, kişinin kendisini paraşütle ıssız bir adaya düştüğünü görmesi ise, emek sarf etmeden ve yorulmadan kazanç sahibi olacağına delalet eder.</p><h2>Rüyada Yerden Kalkmak</h2><p>Rüyanızda düştükten sonra yerden kalktığınızı görmeniz çok azimli ve çalışkan biri olduğunuza, çalışmalarınızın karşılığını alarak hak ettiğiniz şeylere sahip olacağınıza işaret eder. Rüyada kişinin kendi çabasıyla yerden kalktığını görmesi, hiç kimsenin yardımı olmadan bir şeylere sahip olacağına, kişinin başkasının yardımı ile yerden kalktığını görmesi ise başkalarından yardım almadan konum ve para sahibi olamayacağına işaret eder.</p></body></html>
