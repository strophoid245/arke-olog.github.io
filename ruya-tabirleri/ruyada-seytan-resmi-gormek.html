<!DOCTYPE html><html><head><title>Rüyada Şeytan Resmi Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Şeytan Resmi Görmek</h1><p>Rüyada şeytan resmi görmek, kişiyi zarara uğratmak, sahip olduklarını elinden almak, rızkını çalmak isteyen haris bir insana işaret eder. Kötü huylu ve merhametsiz birinden zarar görmek, bu kimsenin neden olduğu sorunlarla uğraşmak zorunda kalmak demektir. İslami açıdan kişinin şehvete ve yanlış duygulara kapıldığını, dini vazifelerini yerine getirmediği gibi, kendisi için fayda sağlamayacak yollara saptığını da ifade eder. Birinin şeytan resmi yaptığı görülürse, bu kimse tarafından uyarılmak, yanlıştan döndürülmek istendiğine delalettir. Elinde şeytan resmi tutan biri görülüyorsa bu kimseden uzak durmak gerekir. Bu kişi tanınmıyorsa gizli bir düşmanın varlığı manasına gelir. Para veya mal satışı gibi bir işlem yapılacaksa çok dikkat dilmesi gerektiğinin altını çizen rüya, dolandırıcılık yapan kimselerle karşılaşılabileceği hususunda uyarı verir. Bir çocuğun elinde şeytan görmek ise evlatlarının erken yaşta bilinçleneceğini ifade eder. Evin duvarında görülen şeytan resmi haneye giren ve dedikodu yapan, aile saadetine göz diken insanların varlığı şeklinde yorumlanır.</p><h2>Rüyada Şeytan Görmek</h2><p>Rüyasında şeytan gören kimseler kalplerindeki yanlışlığa, hareketlerindeki aşırılığa dikkat etmeli ve yaşamlarını dini açıdan tasvip edilmeyen koşullarda sürdürmemeye özen göstermelidirler. Pek çok yorumu bulunan rüya uyarıcı olduğundan, hem rüyayı gören kişinin, hem de etrafındaki insanların günaha meylettiği durumların varlığına da atıfta bulunur. Üç kağıtçı, insanları dolandıran veya kötü niyetli davranan kimselerle aynı ortamlarda bulunulduğunu, dikkat edilmesi gerektiğini öğütler.</p><h2>Rüyada Şeytanla Konuşmak</h2><p>Ne konuşulduğu yorum açısından mühimdir ve hatırlandığı takdirde yorum ona uygun yapılmalıdır. Kişi ne konuştuğunu hatırlamıyorsa, kalbini bozacağı, günaha yakın duracağı ve nefsine yenik düşeceği bir dönemden geçeceğini ifade eder. Hırs ve şehvetle hareket edildiğini, ilerleyen zamanlarda bu yanlış tutumlar nedeniyle önemli kayıplar yaşanabileceğini delalet eder.</p><h2>Rüyada Şeytan Resmi Görmenin Psikolojik Yorumu</h2><p>Çatışmaların, ikilemlerin, karar vermekte güçlük çekmenin ve nefse hakim olamamanın ifadesi olduğu gibi, aşırı dindar kimselerde hata yapmaktan duyulan korkunun da ifadesidir. Manevi hayatında büyük boşluklar yaşayan kimselerin gördükleri rüyalar arasındadır.</p></body></html>
