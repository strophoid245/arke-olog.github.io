<!DOCTYPE html><html><head><title>Rüyada Merdiven Silmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Merdiven Silmek</h1><p>Rüyada merdiven silmek, doğru kararlar alınacağını, kritik zamanlarda doğru şekilde davranarak en az zararla sorunların üstesinden gelineceğini bildirir. Yapılan bir yanlışın farkına varmak suretiyle hemen önlem almak, durumu düzeltmek ve yoluna çok daha iyi koşullarda, düzgün şekilde devam etmek anlamına da gelir. Genç insanlar için kariyerlerine çok doğru bir noktadan başlayacaklarına, hayatları ile ilgili her zaman analitik düşünerek kararlar alacaklarına, başkalarının sözlerine dikkat etseler bile kendi mantıkları ile hareket edeceklerine tabir edilir. Merdiven silen kişinin geleceği aydınlık olur ve problemleri önceden sezerek tedbir alır. Önceden deneyim sahibi olunan bir konuda farklı davranmak suretiyle en iyi sonucu almak ve kişinin menfaatlerine uygun değerlendirmeler yapması sonucunda başarıya ulaşması manasına da gelir.</p><h2>Rüyada Kirli Merdivenleri Silmek</h2><p>Bir hatadan sonra oturup düşünen rüya sahibinin, hayatındaki bazı kimselerle ilişkilerini yeniden düzenleyeceğini, kendisine zarar veren veya yanlış yola saptıran insanlarla iletişimini keseceğini, yaşadığı sorunun kökenine inerek daha sonrasında aynı sıkıntıyı yaşamamak için önlem alacağını tabir eder. Tavır değiştirmek, iyi ile kötü arasında seçim yapmak, kendini ve sevdiklerini korumak şeklinde de yorumlanır. İyi bir kariyer yapmak, başarıya ulaşmak için yüksek rütbeli, işinde marka olmuş kişilerle fikir alışverişi yapılacağını ifade eder.</p><h2>Rüyada Başkasının Merdivenini Silmek</h2><p>Aile içinden birine iş konusunda yardımcı olmak manasındadır. Kişinin kardeşi, eşi, akrabaları veya sevdiği bir insan için nüfuzunu kullanacağı anlamına gelen rüya, başkalarına yapılan her türlü yardımdan manevi tatmin yaşanacağını da ifade eder.</p><h2>Rüyada Merdiven Silmenin Psikolojik Yorumu</h2><p>Temizlenmek, hataların, yanlışların veya kötü kararların kişi üzerinde oluşturduğu ağır yükten kurtulmak istemek demektir. Poizitif düşünerek hareket etmenin, yaşam hakkındaki sabit fikirlerden kurtulup, daha yenilikçi, çağdaş biri haline gelmek istemenin de ifadesidir. Geçmişten bağımsız yaşamak isteyen rüya sahibinin kendisini baştan yaratma konusundaki tutarlı hareketlerinin, gün içinde de kendini geliştirmek üzerine yaptığı çalışmaların tabiridir.</p></body></html>
