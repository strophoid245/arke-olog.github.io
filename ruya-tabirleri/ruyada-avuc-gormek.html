<!DOCTYPE html><html><head><title>Rüyada Avuç Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Avuç Görmek</h1><p>Rüyada avuç görmek, her konuda başarılı bir hayat elde eden kişinin mükemmellik arayışına, eline geçecek güzel fırsatlar sayesinde evi olmayanların ev sahibi olacaklarına, çocukları olanların onların geleceklerini garanti altına almak için yapacağı büyük yatırımlara ve işleri büyüterek daha zengin biri haline gelmeye işaret eder. Bilgece hareket eden kişinin olgun bir evreye girdiğine delalet eden rüya, her hareketini ölçüp biçerek atan rüya sahibinin kararlı davranışları sonucunda ilişkilerini de, sosyal hayatını da daha müreffeh bir seviyeye ulaştıracağına tabir olur. Avuç görmek kaderine razı gelmek ve elindeki ile yaşamayı bir düstur olarak benimsemek şeklinde de yorumlanır. Kişinin Allah sevgisi ile hareket etmesine ve başına gelen her şeyi büyük bir tefekkürle karşılayacağına da alamettir.</p><h2>Rüyada Avuç İçi Görmek</h2><p>Avuç görmekle benzer şekilde yorumlanan rüya, detaylar üzerinde düşünmeye ve daha önce fark edilmeyen pek çok duruma dikkat ederek hareket etmeye işarettir. Avuç içi görmek küçük bir ev sahibi olmak veya bir işletme açarak rızkını kazanmaya delalettir. Çok fazla olmasa da kişinin gelir düzeyinin onu başkalarına muhtaç etmeyecek hale geleceğine, borçlanmadan, kendisine yetecek bir hayat yaşayacağını da bildirir.</p><h2>Rüyada Avuç Açtığını Görmek</h2><p>Birine avuç açıp yardım istediğini görmek aciz bir duruma düşüleceğinin sinyallerini verir. Gam dolu bir hayata sahip olan rüya sahibinin biraz olsun rahatlamak amacıyla çevresinden destek görmek isteyeceğini ve yardım isteyeceğini bildiren rüya, gurur kırıcı, kişinin utanacağı bir hayata sahip olmanın da işaretidir. Yaşama gücünün ve isteğinin azalması şeklinde de yorumlanır.</p><h2>Rüyada Avuç Görmenin Psikolojik Yorumu</h2><p>Gerçeklere tahammülü az olan kişilerin büyümeye karşı gösterdikleri direncin simgesidir. Kişi hala kendisini savunmasız küçük bir çocuk gibi görmekte ve ailesinin her zaman ona yardım etmesini ve arka çıkmasını beklemektedir. Başaramama, üstlenilen görevleri yerine getirememe korkusu yaşamanın da delaletidir.</p><p>Rüyada görülen avuç içi, rüya sahibinin kuvvetine avucun açıklığı dünyalığının genişliğine, kapalılığı ise geçiminin darlığına delalet eder. Bir kimse, avucunda abdesti bozan bir şey görse, o kimsenin kuvvetine ve dünyalığına delalet eder. Avucunun içinde kıl bittiğini görse, ona erişecek keder ve borca delalet eder. Bazı tabirciler de bu rüya o kimsenin elinden uzaklaşacak mala delalet eder, dediler. Elinin arkasında kıl bittiğini görse, o kimsenin durumu kuvvetli olur veya malı gider.Avucunu göğe doğru açtığını gören kimse, sultanla ilgili bir kimse ise, ona menfaat ve hayır erişir. Eğer avcı ise, çok av avlar. Eğer emlak ve akar sahibi birisi ise, menfaata erişir. Avucunun küçük ve ince olduğunu gören kimse, korkak ve karakteri zayıf bir kimse olur. Avuç insanın dünyasına ve işlerinden el çekmesine de delalet eder. Bundan dolayı bir kimse rüyada avuç görse ve kendisi de korkunç bir halde bulunsa, o kimse o halden imtina eder. Avucunun açık ve güzel olduğunu görse, rızkının bolluğuna ve cömertliğine delalet eder. Avucunun kapalı olduğunu gören kimsenin, cimriliğine ve hayrı az olduğuna delalet eder.Avucun güzel olması sahibinin serden ve Allah (C.C.)'a asi olmaktan sakınmasına, sadaka almaktan çekinmesine delalet eder.. bazen da avucun güzelliği duanın kabul olmasına delalet eder. Avuç içine Arapça'da «Rahe» de denir.Bundan dolayı avuç görmek, rahatlığa kavuşmaya veya başkasını rahatlığa kavuşturmaya ya da eliyle kavuşacağı rahatlığa delalet eder. Bazı tabirciler, avuç geçim, mal, reislik, çocuk, yiğitlik ve haramdan uzaklaşmak gibi altı şeye delalet eder, dediler.</p><p>İbn-i Kesir diyor ki: Avucunun geniş olduğunu görenin, serveti artar. Cömertlikle meşhur olur. Avcun daralması bu yorumun tersidir.Kirmani'ye göre güzel ve temiz avuç görmek; hayırdır. Günahlardan el çekmeye delalettir.Rüyada avuçlarını birbirine vuran; ya sevinir yahutta faydasız şeyle meşgul olur. Bir elinin tersiyle diğer elinin içine vuran, musibete düşer. Felaket yaşar.Cafer-i Sadık bu rüyayı şunlarla manalandırıyor: Zevk, mal, başkanlık, tatlı hayat, evlat, kahramanlık ve haramdan uzaklaşmak. Avuçtaki fazlalık, eksiklik, temizlik, pislik, güzellik ve çirkinlik bunlara göre tabir edilir.</p></body></html>
