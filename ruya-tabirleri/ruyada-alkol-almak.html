<!DOCTYPE html><html><head><title>Rüyada Alkol Almak - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Alkol Almak</h1><p>Rüyada alkol almak, İslami yorumlara göre, kişinin içinde bulunduğu çevrenin, yaptığı işlerin ya da sahip olduğu arkadaşların dini vecibelere uygun olmayan bir durumda olduklarına ve kişinin de bu yönde ilerlediğine işaret eder. Allah yolundan uzak bir yaşama sahip olunduğuna da tabir edilen rüya, aynı zamanda harama el uzatıldığının, kazanılan paranın helal olmadığının, kişinin kötülük yapan, kötü düşüncelere sahip, ahlakı zayıf bir kimse olduğunun da delaletidir. Bekar bir kimse rüyasında alkol aldığını görürse, hayatında ahlaksız bir kadının varlığına işarettir. Evli kimseler için de ailesinin rızkını başka kişilere yediren ve sorumluluklarını aksatan biri olunduğuna yorumlanır.</p><h2>Rüyada Alkolik Olduğunu Görmek</h2><p>Çok büyük sıkıntılara neden olacak olaylar yaşanacağına ve kişinin hayatının altüst olacağına yorumlanır. İslami açıdan kişi pek çok günaha bulaşmıştır ve tövbe edip Allah’a sığınarak şifa istemesi gereklidir. Alkolik olduğunu gören kişinin hayatı tarumar olur ve aile düzeni tamamen bozulur. Bu rüya bazı durumlarda kişinin şifası olmayan hastalıklara yakalanacağına da yorumlanmaktadır.</p><h2>Rüyada Sarhoş Olmak</h2><p>Rüya sahibinin dünya nimetlerine fazlasıyla düşkün olduğuna ve iman gücünün zayıfladığına yorumlanır. Paraya ve güce aşırı değer verildiğine, ruhen sefil bir hayat sürüldüğüne tabirdir. Rüyasında sarhoş olduğunu gören kişi kederleneceği haberler alır. Bazı yorumculara göre de maddi açıdan büyük bir bolluk yaşanacağı ve kişinin yeni mal mülk sahibi olacağına da yorumlanmaktadır.</p><h2>Rüyada Alkol Almak Psikolojik Yorumu</h2><p>Alkol sorunu olan kişilerde sıklıkla görülür. Özellikle alkol tedavisi gören ya da alkol bağımlısı olan kişiler uykularında da alkol ihtiyacı duyduklarından alkol aldıklarını görebilirler. İçki içmemeye çalışan ve bu alışkanlığı ile savaşmak zorunda kalan kimseler de rüyalarında alkol aldıklarını görebilirler. Bazı durumlarda da günlük hayatında alkol almasa da kişiler gün içinde yaptıkları konuşmalar veya izledikleri filmlerden, haberlerden etkilenerek de bu gibi rüyalar görebilirler.</p></body></html>
