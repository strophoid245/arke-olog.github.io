<!DOCTYPE html><html><head><title>Rüyada Otağ Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Otağ Görmek</h1><p>Büyük çadır din ve dünya için çok büyük hayırdır. Böyle bir çadırda olduğunu görmek devlet ve saadete, haccetmeye, üstün bir himmet kapısına bağlanmaya, şehidlik mertebesine ulaşmaya, Sahrada, yerleşim alanı dışında kurulan otağ, orada bir ulu kişinin kaabrinin olduğuna, oraya bir devlet hizmeti olmasına ya da cihad için askerin bir yerde toplanmasına delalet eder. (Ayrıca Bakınız; Çadır, Oba.)</p><p>Rüyanızda sizin için kurulmuş olan bir otağda bulunduğunuzu görmeniz; eğer layık iseniz yüksek bir mevkiye çıkacağınıza veya devlet başkanından bir hayır ve menfaat göreceğinize, kişinin rüyasında otağ denilen çadırının toplandığını görmesi; o kişinin itibarının azalacağına veya ömrünün sona ermiş olacağına, kişinin rüyasında kurulmak üzere otağın açıldığını görmesi; o kimsenin biraz gecikmiş de olsa, yine de hayır ve menfaat göreceğine işaretle tabir olunur. Câfer-i Sâdık'ın yorumuna göre: Rüyanızda otağ denilen çadırın yıkıldığını görmeniz; ülkenin gidişatının iyi durumda olmadığına, rüyanızda otağın yere yattığını görmeniz; devlet başkanının öleceğine, rüyanızda otağın yandığını görmeniz; devlet başkanının yenileceğine, rüyanızda otağın rüzgar götürdüğünü görmeniz; o ülkeye başka bir devlet başkanının geleceğine yorumlanır. Ebu Saîd el-Vâiz'in yorumuna göre: Rüyada büyük çadır görülmesi; kudret ve kuvvetle tabir olunur. Bir kimsenin rüyasında kendi üzerine böyle büyük bir çadır kurulduğunu görmesi; o kimsenin çok kuvvetli ve büyük bir düşmanına üstün geleceğine işaretle tabir olunur.</p><p>Rüyasında kendisi için bir otağ kurulduğunu gören; ehilse, çok büyük makama kudret ve heybete sahip olur. Rüyayı gören, sultansa mülkünde salahtır. Selamettir. Bu çadırın toplandığını görmek; ya ölüm yahutta düşüştür. Otağın kurulmak üzere açıldığını görmek, hayır ve menfaattir. Mevki ve itibardır. Ama biraz gecikir.Cafer-i Sadık bu rüyayı şunlarla manalandırıyor: Saltanat, riyaset, vezirlik ve kumandanlık. Padişah çadırının yandığını görmek; vefatına, yıkıldığını görmek; saltanatı-nın zevaline (sonuna) işarettir. Rüzgarın bunu alıp götürmesi, başka bir padişahın saltanatının başlangıcına delalettir. Padişahın zorla çadırından çıkarılması saltanatının sonudur.Ebu Said'ül Vaaz'a göre rüya; kudret, heybet, saltanat ve zaferdir. Otağ; aynı zamanda zafer habercisidir.</p></body></html>
