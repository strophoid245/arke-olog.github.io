<!DOCTYPE html><html><head><title>Rüyada Birinin Ağlaması - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Birinin Ağlaması</h1><p>Rüyada birinin ağlaması, o kişinin yüzünün gülmesine, iyi haberlerini paylaşmasına, bir derdinin son bulmasına alamettir. Tanınan biriyse iyiliği ile ilgili haber almaya, o kişinin adına sevinmeye de yorumlanır. Rüyada ağlamak her zaman hayra yorumlanır ve tersine ifade edilerek kişinin güleceğine, iyilik bulacağına, şifa edineceğine tabir edilir. Görülen kimsenin işlerindeki aksiliklerin ortadan kalkmasına ve rüya sahibinin de aracı olmasıyla bir problemini çözeceğine delalet eder. Yaşlı birinin ağladığını görmek, o kimseden yardım almak, fikir edinmek demektir. Bir çocuğun ağladığını görmek hamilelik haberi olarak yorumlanırken, eşinin ağladığını gören kişinin aile içinde muhabbeti artar ve evine sıkıntı girmez. Ölmüş birinin ağladığını görmek ise hayra alamet olmadığı gibi, o kimsenin vefatından önce içinde ukde kalanların olduğuna, sevdiklerinden hayır ve dua beklediğine işaret eder.</p><h2>Rüyada Ölmüş Birinin Ağlaması</h2><p>Kişi için önemli sayılan bir rüyadır ve acil haber alınacak bir konuya işaret eder. Dünyevi hayata dair kişinin kalbini sıkan bir sorun olduğunu ve bu iş sona ermeden rüya sahibinin huzur bulamayacağını bildirir. Pişmanlığa da alamet eder ve kişi gerçek hayatta da vefat etmiş ise kalbinde bir kederle hayata gözlerini yumduğuna, evlatlarından hayır görmediğine ve çok sayıda günahı olduğuna alamettir. Görülen kişi yaşıyorsa işlediği bir hatadan dolayı af dileyeceğine, günahlarından kurtulmak için Allah’a sığınacağına yorumlanır. Geçmişte kalan tamamlanmamış işlerin kişinin geleceğini olumsuz etkileyeceğini de ifade eder.</p><h2>Rüyada Birinin Hıçkırarak Ağlaması</h2><p>Ani sevinç yaşatan bir olaydan duyulan mutluluğu bildirir. Dua edilen bir meselede hayırlı sonuçlar alınacağını, sınava girenlerin beklentilerinden de yüksek puanlar alarak hem kendilerini, sevindireceklerini, hem de ailelerinin umudunu boşa çıkarmayacaklarını işaret eder.</p><h2>Rüyada Birinin Ağlamasının Psikolojik Yorumu</h2><p>Görülen kişiyle alakalı rüya sahibinin hassasiyeti olduğuna ve bu kimseyi gün içinde sık sık düşündüğüne, önemsediğine işaret ettiği gibi, o kimse için çeşitli fedakarlıklar yapıldığını da bildirir.</p></body></html>
