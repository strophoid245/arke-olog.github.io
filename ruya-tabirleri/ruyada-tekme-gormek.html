<!DOCTYPE html><html><head><title>Rüyada Tekme Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Tekme Görmek</h1><p>Rüyada tekme görmek, kişinin yakın çevresinden birinin yaptığı bir haksızlığa şahit olması anlamına gelir. Karşılaştığı bu duruma tepki veren kişinin tartışmalı bir durum içine gireceğine, yine de bildiği yoldan ve dürüstlükten şaşmadan hareket edeceğine yorumlanır. Düşkün kimselere karşı hassas davranıldığına, Allah korkusu taşıyan bir kalbe sahip olunduğuna ve yaşamını her zaman doğru bir şekilde sürdürme gayreti içinde olunduğuna alamettir. Tekme gören kimseler akılları ile hareket ettikleri için kendilerini korur ve istemedikleri durumlara düşmekten kurtulurlar.</p><h2>Rüyada Tekme Atmak</h2><p>Bir başkasının hakkı olan parayı gasp etmek veya ona ait olan bir eşyayı çalmak anlamına gelir. Genellikle yasalar karşısında suçlu bulunulacak bir eylem içine girileceğine, kişinin yasadışı olaylara karışmak konusunda ısrarcı davranışları neticesinde hapse düşmesinin an meselesi olacağına, acilen bu davranışlarını düzelterek, daha dürüst bir hayata sahip olması gerektiğine dair ikazda bulunur. Bir insana tekme atmak Allah katında affı zor bir günah işlendiğine ve tövbe edip af dilenmesi gerektiğine yorumlanırken, bir hayvana tekme attığını görmek ise kişinin başına gelecek büyük bir felakete haber verir. Hayra yorulmayan rüya, sahip olunan yaşamın kişinin kendisine olduğu kadar başka kişilere de zarar verdiğine tabir edilir.</p><h2>Rüyada Tekme Yemek</h2><p>Dost kazığı, aldatılmak, üzücü bir haber almak, hakkının gasp edilmesi gibi anlamlara gelen rüya, kişiyi üzecek ve hayatı boyunca aklından çıkmayacak bir olayın yaşanacağına dair işaret olarak görülmelidir. Herkese aşırı şekilde güvenilmesinin sonucunda beklenmedik şekilde zarar görüleceğine, iyi niyetli olmayan kişilere de sonsuz bir şekilde güvenerek büyük bir hata yapılacağını bildiren rüya, kişiyi arkadaş çevresini yeniden gözden geçirmesi konusunda uyarır.</p><h2>Rüyada Tekme Görmenin Psikolojik Yorumu</h2><p>Ailede şiddet eğilimi gösteren kimseler yüzünden psikolojik sorunlar yaşayan ve geçmişinde baskı ya da zulüm görmüş olan kimselerin bugün hala yaşadıkları olayların izlerini taşıdıklarını, genellikle güven duygularının zedelenmesi yüzünden ikili ilişkilerde pek çok başarısızlık yaşadıklarını tabir eder.</p><p>Bakınız; Tepmek.</p><p>Rüyasında birinin kendisine tekme vurduğunu gören, o şahıs yüzünden bir musibete uğrar, ikrah eylediği bir işe girer. Pişmanlık duyar. Birine tekme vuran, ayağı ile iten, ona zarar verir. Düşmanlık eder. Bir hayvan tarafından tekmelenen, belaya düşer. Ebu Said'ül Vaaz demiştir ki: Birinin kendisini tekme ile düşürdüğünü gören, fakirleşir ve zenginlerin kibirlerine muhatap olur. Bir kısım tabirciye göre ayakla itmek ve tekmelemek; kin, düşmanlık ve mekruh (çirkin) bir emrin husulüne işarettir. Tanınmış bir şahıs tarafından tekmelenen, o şahsın düşmanlığı ile karşılaşır yahutta onun yüzünden çirkin bir işe girer.</p></body></html>
