<!DOCTYPE html><html><head><title>Rüyada Sazlık Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Sazlık Görmek</h1><p>Rüyada sazlık görmek, paraya sıkışık günlerin kapıda olduğunu ve bu süreci olabildiğince zararsız atlatabilmek için mutlaka önlemler alınması gerektiğine işarettir. Haddinden fazla harcama yapmak, aşırı savurgan olmak yüzünden yaşanan maddi sıkıntıların bugünlerde ayyuka çıkacağını ve özellikle kredi ödemeleri olanların gecikmeler yaşayabileceğini tabir eder. Sazlık aynı zamanda geçmişle alakalı çözülmemiş çok fazla problemin bulunduğunu ve bu durumun rüya sahibinde gerginliğe neden olup olumsuz düşüncelerin gelişmesine katkıda bulunduğunu ifade eder. Gösterişi sevmek veya iyi yaşamayı arzulamak, kaliteden ödün vermemek isteyen kişilerin tabir yerindeyse ayaklarını yorganına göre uzatmamalarından ötürü ve hırslarına yenik düştükleri için maddi olarak açılacaklarını delalet eder. Maddi tedbirler alınması halinde bu sürecin en az hasarla atlatılacağını ve yaşanan stresin kişinin yaşam şeklinde değişiklikler yapmak istemesine neden olacağını anlatır.</p><h2>Rüyada Sazlıkta Yürümek</h2><p>Gözü pek ve korkusuz yaşamanın kişiye çok fazla avantaj sağladığını ancak zaman zaman gereksiz riskler alındığı için tehlikeli durumlarla karşılaşıldığını bildirir. Tekin olmayan veya ilk anda çok güvenilir bulunmayan kişilerle daha sonra iş yapmak ya da aynı projede olmak nedeniyle huzursuzluk yaşanacağını, bu kimselerden daha en başında uzak durmanın kişiye fayda sağlayacağını anlatır. Sazlıkta yürümek iş alanında mücadelelerle geçen yılların tabiridir.</p><h2>Rüyada Sazlıkta Yüzmek</h2><p>Refaha kavuşmak için biraz daha sabır göstermek ve beklemek gerektiği anlamındadır. Mecbur kalmadıkça risk almadan yola devam etmenin önemini vurgulayan rüya kemer sıkarak zorlu dönemleri geride bırakmak adına dirayetli davranmanın altını çizer. Sazlıkta tek başına yüzmek aile desteği görmeden her işi yalnız başına yapmak ve öz güven sahibi olmak, güçlenmek manasındadır.</p><h2>Rüyada Sazlık Görmenin Psikolojik Yorumu</h2><p>Karmaşık düşüncelerin, karar vermekte zorluk çekildiğinin ve kişinin yakın süreçte kendisini zihnen yorgun hissettiğinin tabiridir. Çevredeki kişilerin düşüncelerinden etkilenildiğini ve bu yüzden kendi kararlarını alırken zorluk çeken rüya sahibinin ne yapacağına karar vermekte sıkıntı çektiğini ifade eder.</p><p></p><p>Rüyada sazlık bir yerde bulundugunu görmek, kaba ve hayırsız bir toplum içinde bulunur.Bazı tabirciler sazlık, söz götürüp getirmeye işarettir, demişlerdir.</p><p>Bkz. Şeker Kamışı.</p></body></html>
