<!DOCTYPE html><html><head><title>Rüyada Kurt Saldırması - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Kurt Saldırması</h1><p>Rüyada kurt saldırması, iş konularında riske girileceğini ve güven duyulmayan insanlarla ortaklık kurarak tedirginlik yaşanacağını ifade eder. Rüya sahibinin cesaretle atıldığı durumlarda bile içten içe kendini rahatsız hissedeceğini, bu dönemde yapacağı yatırımların veya atacağı adımların sağlıklı olmayacağını da işaret eder. Kurt saldırması güçlenen bir düşmanı veya eskiden dost olunan ancak araya soğukluk giren, bazı sıkıntılar yaşandığı için eskisi gibi sohbet edilmeyen bir tanıdığın, arkadaşın işlerini yoluna koyarak kişiye rakip olacağını, bu kimseyle iş yapmak zorunda kalan rüya sahibinin kendisini rahatsız hissedeceğini delalet eder. Beklenmedik bazı sürprizlerin yaşanacağını bildiren rüya, kişinin ummadığı insanlardan göreceği tutum ve davranışlar neticesinde hayatı ile ilgili yeni kararlar alacağını, iş çevresindeki bazı kişilere karşı mesafe koyacağını tabir eder.</p><h2>Rüyada Kurt Sürüsüyle Karşılaşmak</h2><p>Bekar bayanlar için kendilerini isteyen ve elde etmek için uğraşan erkeklerin varlığına ve bu kişilere laf anlatmakta zorluk çekileceğine yorumlanırken, kara sevdaya düşen biraz belalı birinin varlığına da dikkat çeker. Kurt sürüsü iş yaşamının da çetin geçeceğini, kişinin pek çok sorunla aynı zamanda uğraşmak zorunda kalacağını ve enerjisini, zamanını bu problemlere yönlendireceğine tabir edilir. Elde edilen başarılara düşecek bir gölgenin, güven zafiyetinin de habercisi olan rüya yeni tanışılan kişilere karşı ihtiyatlı davranmak gerektiğinin de ifadesidir.</p><h2>Rüyada Kurt Saldırması Sonucu Yaralanmak</h2><p>Planların bozulacağını ve yaşanan sorunların kişinin sağlığını da olumsuz etkileyeceğini, elde edilen gelirde düşüş olacağını veya bir borcun ödenememesi yüzünden mahkemelik olmayı tabir eder. Gönülden bağlı olunan, sevilen bir dostun söylediği kırıcı sözler yüzünden üzülmek, gözyaşı dökmek ve bu kimseyle uzun sürecek bir küskünlük yaşamak şeklinde de yorumlanır.</p><h2>Rüyada Kurt Saldırmasının Psikolojik Yorumu</h2><p>Bazı endişelerin kişide takıntıya dönüştüğünü ve kendi gücünü sorgulamaya başladığını ifade eder. Sahip olduğu yeteneklerin farkına varamayan ve sürekli kendisini zayıf gören kişilerin, sosyal ortamlarda çekingen davrandıklarını ve bu yüzden çalışma ortamlarında da zaman zaman zorluklarla karşılaştıklarını tabir eder.</p></body></html>
