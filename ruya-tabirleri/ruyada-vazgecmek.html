<!DOCTYPE html><html><head><title>Rüyada Vazgeçmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Vazgeçmek</h1><p>Rüyada vazgeçmek, hayal dünyasından uyanmanın delaletidir. Özellikle bugüne kadar gerçeklere gözlerini kapatarak yaşamış kişilerin bir anda uyanacaklarını, yaşadıkları bir olayın akabinde tüm hayatlarını mercek altına alacaklarını ve ayakları yere sağlam basan idealler peşinde koşacaklarını ifade eder. Vazgeçilen nesnenin, kişinin ya da durumun hatırlanması rüyanın yorumunu da etkileyeceğinden önemlidir. Genel manada ise pek çok farklı yorumu söz konusudur. Vazgeçtiğini gören kişiler hasta iseler, yaşama sevinçleri azalır ve tedaviye karşı olurlar veya tedavi olsalar bile iyileşmek istemezler. Hayattan elini eteğini çekmek anlamına da gelen rüya, umutsuzluk yaşamak, hep aynı noktada kalmak ve yerinde saymak şeklinde de tabir edilir. Duygusal açıdan yanlış seçimler yapılacağını ve şu anki mevcut ilişkinin çok uzun süre devam etmeyeceğini alamet eder.</p><h2>Rüyada Evlenmekten Vazgeçmek</h2><p>Nikah masasında iken evlenmekten vazgeçtiğini görmek kişi için çok hayırlı bir işe alamettir. Sonu iyi gibi görünse de kişiyi üzecek olan bir gelişmenin yarım kalması sonucunda yakın gelecekte kişinin daha mutlu olacağı alternatiflere sahip olacağını bildirir. Yaşlı kimseler için eşleriyle aralarında soğuk rüzgarlar eseceği anlamına gelirken, genç kimseler için evliliklerinde her zaman birbirine bağlı kalacaklarına ve aralarındaki sevginin her daim artacağına yorumlanır.</p><h2>Rüyada Sevdiğinden Vazgeçmek</h2><p>Sevdiği insandan vazgeçen kişi gerçek hayatta da sevdiği insanla kavuşamayacak demektir. Yanlış sözler, kötü davranışlar veya sevilen kişiye karşı anlayışsız olmak neticesinde aradaki saygının biteceğini, sevilen kişi tarafından terkedileceğini ya da araya aile engeli gireceği için bu ilişkiyi daha ileri boyutlara taşımanın imkansız hale geleceğini de tabir eder.</p><h2>Rüyada Vazgeçmenin Psikolojik Yorumu</h2><p>Büyük bir ümitsizliğe işaret eder ve genellikle yoğun kaygılar yaşayan kimselerin gördüğü rüyalardandır. Kişinin kendisine ve hayata olan inancının zayıflaması üzerine, sürekli yanlış adımlar attığını düşünerek, bu durumu sonlandırmak için intihar etmeyi dahi düşündüğünü, canı da dahil olmak üzere hayatında değer verdiği bir şey kalmadığını düşündüğünü ifade eder.</p></body></html>
