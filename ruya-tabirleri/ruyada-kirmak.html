<!DOCTYPE html><html><head><title>Rüyada Kırmak - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Kırmak</h1><p>Rüyada kırmak, genellikle hayra yorulmaz. Görülen olaylarla, kırılan nesne veya olguyla ilgili yorumlanması gerekir. Genel manada kişiyi mutsuz edecek olaylara işaret eder ve istenmeyen durumların habercisidir.</p><h2>Rüyada Bardak Kırmak</h2><p>Bardak kırmak, pek çok aksilik yaşanacağı, kişinin yaptığı işlerde gösterdiği başarılar nedeni ile çevresinde kıskançlıkla karşılandığı ve bu nedenle de sık sık nazara geldiği, hastalandığı anlamına gelir. Bardak kıran kişiler bekar ise, bir işte devamlı surette çalışmakta güçlük çekerler. Evli kişilerin bardak kırması eşinin ailesi ile arasında oluşacak kırıcı konuşmalara ve küslük doğuracak davranışlara haber verir.</p><h2>Rüyada Kalp Kırmak</h2><p>İslami olarak kişinin anne babasına gereken hürmeti göstermeyen ve beddua alan, bu nedenle de pek çok günah işleyen biri olduğuna yorumlanır. Kalp kırdığını gören kişiler gerçek hayatlarında yalnızlık çekerler ve manevi anlamda bir boşluk yaşarlar. Hayatlarından memnun olmazlar ve iyileştirmek için bir gayret de sarf etmezler. Evli kişiler için eşinin kalbini kırmak onunla arsında büyük bir soğukluğun meydana geleceğine, bu durumun ilişkilerine çok olumsuz yansımaları olacağına delalettir. Rüya sahibinin düşünmeden konuşacağına ve karşısındaki kişileri istemsiz de olsa kıracağına delalet eder.</p><h2>Rüyada Ayna Kırmak</h2><p>Uğursuzluk anlamına gelir ve kişinin iş yaşamı, özel yaşamı ve sosyal yaşamı da dahil olmak üzere, pek çok durumda mutsuz olacağı gelişmeler yaşayacağını bildirir. Ayna kıran kimseler işinden olur veya atılırlar. Gelir seviyelerinde düşüşler olur veya ellerindeki malları kaybetme tehlikesi ile karşı karşıya kalırlar. Bekar kimseler için karşılarına çıkacak dolandırıcı bir kimse ile evlilik hayali kurup sonrasında büyük bir düş kırıklığı yaşamak anlamına da gelir.</p><h2>Rüyada Kırmanın Psikolojik Yorumu</h2><p>Bu rüyayı görenler genellikle hayatlarından çıkarmak istedikleri kişileri sürekli olarak düşünürler. Çekindikleri veya korktukları insanları hayatlarından uzaklaştırmak veya kendisine kötülük yapanlara aynı kötülükle cevap vermek isteğinin rüyada tezahür etmiş hali olarak da görülebilir. Kişiyi boğan bir nefretin ve öfkenin sembolüdür.</p><p>İbn-i Şirin demiştir ki: Kendisine ait bir eşyanın kırıldığını gören, zarara uğrar. Bir şeyi kırdığını gören, başkasına zarar verir. Bir azasının kırıldığını gören o organın tabirde temsil ettiği yakınını kaybeder.Cabir'ül Mağribi diyor ki: Eğlence aletlerinden birini kırdığını gören; tevbe eder, ıslah olur. Kötü, ayıp bir şey kırmak; iyidir. Bir rivayete göre, padişahın ve saltanatın kudretine ait eğlence aletlerinden birini kırmak; hayır değildir. Ağacın dalını kıran, devlet büyüklerinden birinin oğluna sözle veya hareketle eziyet eder. Başka bir görüşe göre, bunlardan birinin erkek evladı vefat eder. Rüyasında taşı kırdığını gören, merhametsiz bir münafığın kalbini kırar. Kılıç kırdığını gören, insanlar arasında yüce bir mevkie sahip olur. Tahta yahut direk kırdığını gören, münafık bir topluluk üzerinde muzaffer olur. Odun kıran, dedikoduyla iştigal eden insanları engeller. Tanıdığı bir adamın kemiğini kırdığını gören, onun malına tasarruf eder. Şayet kırdığı kemik meçhulse, eline mal geçer. Demirin kırılması, büyük bir tüccarın işlerinin bozulmasına işarettir. Makbul bir madeni kırmak; üzüntüdür. Maden kıymetli cinsten değilse, uğranılacak keder daha hafif olur. Bir rivayete göre bir şeyin kırıldığını görmek, vefatla yorumlanır.Bazı tabircilere göre altın kırmak; sıkıntıların sonudur. Bir mücevheri kırmak, itikatta fesada işaret eder. Rüya sahibinin inancı bozulur.Cam veya iğne kırmak; bir kadına eziyet etmektir. Taht yahut kürsü kırmak; onların sahipleri için musibettir. Diş kırmak; kırılan diş kimi temsil ediyorsa, ona isabet edecek bir üzüntüyü haber verir. Lamba, kandil vb. ni kırmak; itibar kaybıdır. Bir rivayete göre, rüya sahibi karısından ayrılır. Bir hayvanın boynuzunu kırmak, o hayvanın ifade ettiği şahıs için şerefte noksanlıktır. Savaş aletlerinden birini kıranın evladı olur. Kuvveti artar. Fakat, bir kısım tabirciye göre savaş aletleri kırmak veya kırılmış görmek; iyi değildir.</p></body></html>
