<!DOCTYPE html><html><head><title>Rüyada Merhamet Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Merhamet Görmek</h1><p>Rüyada merhamet görmek, rüya sahibinin hayatının her anında çevresine, her türlü canlıya, insanlara ve hayvanlara aynı sevgiyle yaklaştığını, inancına dört elle sarıldığını işaret eder. Başa gelecek her güzel olayın, kişinin sevaplarının, iyi bir insan oluşunun karşılığı olduğunu, yaptığı hayırların her zaman karşısına güzellik olarak çıkacağını da tabir eder. Merhamet gören kimseler vicdanları ile almaları gereken bir karar aşamasında olurlar. Kişinin hayatını önemli şekilde değiştirecek ve sonrasında da gideceği istikameti belirleyecek yolun seçimi anlamına da gelir. Anneye babaya iyi davranmak, onların hayır dualarını alarak yaşamak, kimseyi incitmemek ve kendisine yapılan yanlışları dahi affedecek kadar alçak gönüllü biri olmak şeklinde de yorumlanır. Rüya sahibinin çocuklarının da her zaman kendisi gibi nazik, her canlıya hürmet gösteren, çevreleri tarafından çok sevilen kimseler olacaklarını delalet eder.</p><h2>Rüyada Merhamet Göstermek</h2><p>Yaşlı birine merhamet göstermek kişinin ömrünün uzun olacağına yorumlanır. Hasta veya düşkün bir kimseye merhamet göstermek ise, kişinin başına gelecek bir sıkıntıda yakınlarının olaya müdahale ederek kısa zamanda çözüm bulacaklarına ve kişinin gereğinden fazla bunalmadan hayatına devam edebileceğine, alacağı destek sayesinde duygu dolu anlar yaşayacağına da yorumlanır.</p><h2>Rüyada Yaralı Bir Hayvana Merhamet Göstermek</h2><p>Büyük bir iyilikle karşılaşmak ve duygulanarak gözyaşı dökmek manasındadır. Hayırlı bir haber almak, bir süredir beklenen ama umudun kesildiği bir olayın gerçekleşmesine, hayaline, emeline kavuşmaya, sevdiği insanla hayat kurmaya da yorulur. Allah katında büyük bir sevap elde etmek, daha önce başkalarına yapılan her iyiliğin kişiye de aynı şekilde iyilikle dolu geri döneceğine delalettir.</p><h2>Rüyada Merhamet Görmenin Psikolojik Yorumu</h2><p>İyi kalpli, herkese yardım etmeye çalışan, elindekini paylaşan biri olunduğunu gösterir. Rüya sahibinin duygusal biri olduğuna ve aldığı kararlarda da duygularının çok etkili olduğuna yorumlanır. Kalbini herkese açmanın, kötülük düşünmemenin ve affedici olmanın da işaretidir.</p><p>Merhametli ve sevinçli olduğunu görmek Kur'anı ezberlemeye delalet eder. ( Daha geniş tabir için Bakınız; Bağışlamak, Rahmet Etmek.)</p></body></html>
