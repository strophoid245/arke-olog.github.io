<!DOCTYPE html><html><head><title>Rüyada Beyaz Tülbent Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Beyaz Tülbent Görmek</h1><p>Rüyada beyaz tülbent görmek, evlenilecek kimsenin iffetine aşırı titizlendiğine, kul hakkı yemeden ömrünü tamamlamak istediğine ve herkes tarafından takdirle karşılanan işler yaptığına, günaha düşmemek için ağzından dua düşürmediğine alamettir. Rüya sahibi için etrafındaki hayırlı insanlara ve bol kısmete de tabir edilen rüya, niyet edilen işlerde başarı kazanmak, edilen duaların karşılığını en iyi şekilde almak manasındadır. Başına beyaz tülbent bağlamak uzun ömürlü olmaya ve evlatlarını evlendirip, mürüvvetlerini görmeye alamet eder. Eskimiş beyaz tülbent ise hasret çekilen bir kimseyle nihayet buluşmaya, o kimseyi görerek mutlu olmaya tabir edilir. Bekar kişiler için ani gelişen bir nikaha yorumlandığı gibi, kısa süre sonra da hamile kalındığı haberiyle sevinç gözyaşı döküleceğine delalettir.</p><h2>Rüyada Başına Beyaz Tülbent Bağlamak</h2><p>Bekarların kısmetleri çıkacağına ve bu kimselerden biriyle kısa sürede evlenme kararı alınacağına tabir edilir. Boşanmış kişiler için eşlerinin kendilerine geri döneceğine, yuvalarını tekrar kuracaklarına müjde verir. Erkekler için bu rüya açacakları iş yerine, memurlarsa ayrılarak ticaret hayatında itibarlı bir başlangıç yapacaklarına delalet eder ve kişinin kazandığı paraya şükreden, gözü yükseklerde olmayan ve kendi rahatı kadar başkalarının rahatını da düşünen biri olduğunu ifade eder.</p><h2>Rüyada Yırtık Beyaz Tülbent Görmek</h2><p>Bozulan evlilik veya atılan nişan demektir ve kişinin gönül yarası çekeceğine, sevdiğinden ayrı kalacağına alamet eder. Geçmişten bugüne kadar taşınan bir yükün kişiyi zorlamaya başladığını da bildiren rüya, anlayışsız yöneticilerle çalışmaya, hakkını başkalarının almasına ve beklenen saygıyı görememeye alamettir. Tamamen iyi niyetlerle girişilen bir işin sonucunun beklenmedik şekilde gelişmesi yüzünden kişinin yakın çevresine karşı utanç içinde kalacağına da tabir edilir.</p><h2>Rüyada Beyaz Tülbent Görmenin Psikolojik Yorumu</h2><p>Vicdanını temizlemek, rahatlamak isteyen kişilerin yaşadıklarını yeniden gözden geçirdikleri bir süreçte olduklarını, huzursuzluklarını yok edebilmek için kendilerini haklı çıkarma ihtiyacı duyduklarını bildirir.</p></body></html>
