<!DOCTYPE html><html><head><title>Rüyada Pansuman Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Pansuman Görmek</h1><p>Rüyada pansuman görmek, çıkarlarını gözetmeden, karşılık beklemeden, yalnızca Allah rızası ile iyilikte bulunulacağını, kişinin yaptığı bu yardımdan sonra alacağı duayla beraber üzerindeki kara bulutların dağılıp, talihinin de açılacağını işaret eder. Son derece güzel ve hayırlı bir rüyadır. Aile içinde yaşlı, sakat veya hasta biri varsa o kimsenin şifa bulması, durumunun düzelmesi anlamına da gelir. Mucizevi olayların yaşanacağını, kişinin yaşadığı olumlu olaylardan sonra hayata bakış açısının da değişeceğini, her koşulda ayakta durabilecek konuma geleceğini de bildirir. Aşk veya ayrılık acısı çeken kimselerin yeni bir aşka yelken açmak suretiyle iyi hissetmeye başlayacaklarını ve üzerlerindeki ölü toprağını atacaklarını, kötü olaylarda yakın çevreden gelecek destekle moral bulacaklarını da ifade eder.</p><h2>Rüyada Pansuman Yapmak</h2><p>Kişi tanımadığı birine pansuman yapıyorsa evlat edinir ya da yoksullara yardım eder. Tanıdığı birine pansuman yapan kişi, gerçek hayatta da o kimseye borç verir veya önemli bir işinde aracı olur. İş yeri açarak ihtiyacı olan kişilere ekmek kapısı aralamak manasına da gelen rüya, yardımseverliği ile pek çok hayır duası alan rüya sahibinin sıkıntı yüzü görmeyeceğini delalet eder. Ayağa pansuman yapmak yolculuğa çıkmak, başa pansuman yapmak ise kötü düşüncelerden kurtulmak ve feraha ermek manasına gelir.</p><h2>Rüyada Pansuman Yaptırmak</h2><p>Her türlü ihtiyaca çare bulmak, iyileşmek ve hayata tutunmak için pek çok nedene sahip olmak demektir. Bir bebek haberi ile yaşamı değişen kişinin yaşadığı mutluluğu herkesle paylaşacağına, eşine değerli hediyeler alacağına ve onu mutlu etmek için her türlü fedakarlığı göstereceğine işaret eder.</p><h2>Rüyada Pansuman Görmenin Psikolojik Yorumu</h2><p>Sesini duyurmaya çalışmak anlamına gelir. Özellikle psikolojik olarak kendisini iyi hissetmeyen ve yalnızlık duygusuyla boğuşan kimselerin, çevrelerindeki kişiler tarafından fark edilme isteklerine, yardım alma çağrılarına yorumlanabilir. Sevme ihtiyacı, şefkat eksikliği ve korunma içgüdüsü şeklinde de tabir edilir.</p><p>Hastanın yarasını pansıman yapıldığını görmesi sıhhat bulmaya, sağlıklı birinin vücudunun herhangi bir yerine pansuman yapıldığını görmesi din ve dünyalığı için gerekli tedbirleri almasına ve afiyet üzere yaşamaya delalet eder.</p><p>Bir kimsenin rüyasında bir yaraya pansuman yaptığını görmesi; o kimsenin işlerini düzeltmek amacıyla birtakım çarelere başvurduğuna işarettir. Kişinin rüyasında başka birisinin yarasını pansuman yaptığını görmesi; o kimsenin başkalarının karışık işlerini düzeltmek için onlara yardım edeceğine yorumlanır.</p></body></html>
