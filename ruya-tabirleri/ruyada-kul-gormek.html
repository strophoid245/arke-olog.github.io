<!DOCTYPE html><html><head><title>Rüyada Kul Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Kul Görmek</h1><p>Rüyada kul görmek, tasavvufla ilgilenmek, Hakka giden yoldan çıkmamak, haram ve helal ayrımını iyi yapmak suretiyle her zaman helal lokma yemek demektir. Kul gören kişinin başı derde girmez ve rızkında azalma olmaz. Bereket içinde geçecek uzun bir ömre, Allah ve Kuran yolunda ilerlemeye, başkalarının ayıplarını örtmeye de yorumlanır. Kendisine haksızlık edilen ve üzüntü içinde olan kişilerin görecekleri bir yardımla sorunlarından tamamen kurtulacaklarını ve hak ettikleri mala, mevkiye, şöhrete veya saygıya yeniden sahip olacaklarını işaret ederken, kötülük veya işkenceye maruz kalan kimselerin bulundukları kötü ortamdan ve durumdan kurtulacaklarını, hapiste iseler özgürlüklerine kavuşacaklarını bildirir. Yapılan hataların bedelini ödeyen rüya sahibinin kalben af dileyeceği gibi, hayatını tamamen değiştirmek ve dini ibadetlerini yerine getirmek için istek duyacağına, kendisindeki bu değişimin çevresi tarafından sevinçle karşılanacağına, kötü alışkanlıklardan ömür boyu uzak durulacağına tabir edilir.</p><h2>Rüyada Birine Kulluk Etmek</h2><p>Hayırlı kabul edilmez ve büyük bir yanlışa, günaha girmeye, telafisi zor hatalar yapmaya alamettir. Rüya sahibinin alkol, uyuşturucu, kumar gibi hayatını mahvedecek alışkanlıklar edinmesiyle beraber ailesini boşlayacağına, zevk içinde geçireceği hayat yüzünden sevdikleriyle arasının bozulacağına ve evlatlarının kendisini dinlemeyeceğine işarettir. Uyarı olarak ele alınması gereken rüya, gidilen yolun kişiye zarar getireceğini bildirir ve tez zamanda doğru yolun bulunması gerektiği konusunda ikazda bulunur.</p><h2>Rüyada Kul Hakkı Yemek</h2><p>Birinin hakkını yediğini görmek, gerçekte de birine karşı yapılacak haksız davranışların, o kimsenin arkasından gıybette bulunmanın ve günaha girmenin ifadesidir. Boş ve hayırsız işlerle ilgilenmenin, başkalarına saygı duymadan sadece kendini düşünerek yaşamanın, nefsine kurban olmanın da habercisidir.</p><h2>Rüyada Kul Görmenin Psikolojik Yorumu</h2><p>Alçakgönüllü, iyi niyetli ve duygusal kişileri simgeleyen rüya, gerçek hayattaki zulme ve haksızlığa karşı olunduğunu, kişinin değerli uğruna her şeyi göze aldığını, idealist olduğu kadar manevi yaşamına da önem verdiğini bildirir.</p></body></html>
