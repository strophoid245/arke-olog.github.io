<!DOCTYPE html><html><head><title>Rüyada Başkasının Saçının Kesildiğini Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Başkasının Saçının Kesildiğini Görmek</h1><p>Başkasının saçının kesildiğini görmek, bir tanıdığın başına gelen olumsuz, üzücü olaylara şahit olmak ve elden bir şey gelmemesi manasındadır. Görülen kişinin ömrünün kısalacağına yorumlanan rüya, bir hastalık yahut kaza gibi sağlığı tehdit eden mevzular yüzünden bu kişinin ömrünün az olacağını, uzun süren tedaviler yaşayacağını ifade eder. Bir işin yarım kalması manasına da gelen rüya, eğer bir ortaklığa girişildiyse işlerin yürümeyeceğini ve bu beraberliğin karşı taraftan kaynaklanan sorunlar yüzünden bozulacağının ifadesidir. Görülen kişinin itibar kaybı yaşamasına ve onurunu zedeleyecek bazı davranışlar içinde olması yüzünden rüya sahibinin üzüleceğine, sevilen birinin başına gelen felaketlerden dolayı psikolojik olarak çok etkileneceğine delalet eder.</p><h2>Rüyada Başkasının Saçını Kesmek</h2><p>Tanıdığı birinin saçını kestiğini görmek o kimseyle olan tüm bağları koparmak ve ilişkileri yeni baştan düzenlemek anlamına gelir. Uzun süredir kangren olmuş bir sorunu çözemediği için tamamen problemi ortanda kaldırmayı tercih etmek demektir. İş yerinde sıkıntısı olanların istifa edeceklerine, dedikodu yapan biriyle kavga edileceğine ve yalan söyleyen kimselerin yalanlarının yüzlerine vurulması suretiyle açığa çıkarılacaklarına da yorumlanır.</p><h2>Rüyada Başkasının Saçını Kestiğini Görmek</h2><p>Kendi saçını kesen birini görmek, tüm uyarılara ve kendisine verilen önerilere rağmen bildiğini okumak suretiyle hayatını mahveden bir tanıdıktan kötü haberler almak demektir. Hastalık veya ameliyat gibi haberlere de işaret eden rüya, kişinin arkadaş çevresinden bazı kimselerin aleyhinde konuştuklarına şahit olması manasına da gelir. Sevilen birine nasihat vermek ama bu kişinin önemsemediğini görüp hayal kırıklığı yaşamak anlamındadır.</p><h2>Rüyada Başkasının Saçının Kesildiğini Görmenin Psikolojik Yorumu</h2><p>Kendi hayatından memnun olmamak veya kendi hayatını sürekli bir başkasının yaşamıyla kıyaslamak, başkalarının hayatına özenmek, o kimseler gibi yaşamak istemek anlamına gelir. Mevcut koşulların kişiyi hiçbir şekilde memnun etmediğine ve kendini sevmeyen rüya sahibinin başka biri olmak isteyişine de yorumlanır.</p></body></html>
