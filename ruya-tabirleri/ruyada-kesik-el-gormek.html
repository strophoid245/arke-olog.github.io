<!DOCTYPE html><html><head><title>Rüyada Kesik El Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Kesik El Görmek</h1><p>Rüyada kesik el görmek, vefasızlıklarla karşılaşarak üzüntü duymaya yorumlanır. Geçmişte kişinin tüm imkanlarını kullanarak bir dostunu borçtan yahut bir dertten kurtardığını, kendisinin zor günlerinde ise bu kimseyi hayatında göremediğini bildirir. Yapılan iyilikleri bilmeyen, nankörlük eden kimseleri işaret eden rüya aslında bu durumların kişi için doğru arkadaşları da ortaya çıkaracağını, kime güvenip, kime güvenmeyeceğini öğreneceğini bildirdiğinden hayra yorumlanmalıdır. Rüyayı gören kişinin her işini kendisinin hallederek daha da güçlü olacağını ancak bu süreçte kendisini tamamen yalnız hissedeceğini de bildirir. Kötülük düşünmeyen kişilerin etraflarında olan bitenlerin de farkına geç varacaklarını, kimi zaman özellikle manevi zarar görerek yaşananları fark edeceklerini ifade eder. Kesik el görenler, ticaret yapıyorsa çalıştıkları firmaları veya kişileri değiştirir, başka kişilerle iş yapmaya başlarlar. Prensiplerine uymayan kimselerle görüşmeyi kesmek, insanları incitmeden olayları kendi kontrolünde tutmak demektir.</p><h2>Rüyada Elinin Kesildiğini Görmek</h2><p>Güvenilen birinden gelen yanlışa, yalan veya ihanete yorumlandığı gibi, yalnız bırakılmak, sorumlulukların bir anda fazlasıyla artması nedeniyle zor günler geçirmek demektir. Elinin bir başkası tarafından kesildiğini görmek, bu kimse tanınıyorsa arada kırgınlık yaşanacağına, yabancıysa kişinin kendini sosyal ortamlardan çekerek daha içine kapanık davranacağına alamettir.</p><h2>Rüyada Kesik El Bulmak</h2><p>İnsanlarla iletişim konusunda çok çaba harcamayan rüya sahibinin zaman zaman yanlış anlaşılmalara mahal veren durumlar yaşadığını ve kendisini eksik hissettiği durumlar için çaba harcamak yerine, kabullenerek yaşadığını ifade eder. Kesik el kaderine küserek yaşamanın, şanssız olunduğuna inanmanın da tabiridir. Strese girilen bir düşüncenin ya da olayın gerçekte bu denli sıkıntılı olmadığını, kişinin ruh halinden dolayı olayı biraz büyüttüğünü da işaret eder.</p><h2>Rüyada Kesik El Görmenin Psikolojik Yorumu</h2><p>Kişinin duygularını, aklından geçenleri, fikirlerini diğer kimselere aktarmakta, ifade etmekte çektiği zorlukları gösterdiği gibi, başka insanların da rüya sahibini anlamak konusunda yetersiz kaldığını bildirir. Yalnızlık nedeniyle hayata küsmeyi, içine kapanmayı, asosyal olmayı da işaret eder.</p></body></html>
