<!DOCTYPE html><html><head><title>Rüyada Okula Geç Kalmak - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Okula Geç Kalmak</h1><p>Rüyada okula geç kalmak, koşturmaktan kendi hayatına gereken önemi veremeyen rüya sahibinin bir süre sonra daha sakin bir iş arayışına gireceğini, hayatla bağının kopmaması için, sosyal yaşantısına geri döneceğini ve arkadaşlarıyla daha çok görüşerek ruhsal hayatını da düzene sokacağını bildirir. Evli olmayan kimselerin, yeni tanıştıkları kişiler hakkında çok çabuk önyargıya kapılmaları sonucunda doğru seçenekleri gözden kaçıracaklarına ve sonrasında o kişilerle yeniden görüşmek isteseler de fırsatı çoktan kaçırmış olduklarından dolayı pişmanlık içinde kalacaklarına alamet eder. Genç kişiler için geleceklerine yönelik seçimlerde bocalama yaşayacaklarını ve pek çok seçenek içinde kendileri için hangisinin iyi olacağı konusunda bir karara varmakta geç kalmaları yüzünden daha sonra da hayatlarına yön vermekte zorlanacaklarını tabir eder.</p><h2>Rüyada Uyanamadığı İçin Okula Geç Kalmak</h2><p>Gerçeklere gözlerini kapayan kişinin gerekli yüzleşmeleri yapmaması halinde sorumluluklarını yerine getirememekle alakalı ciddi problemler yaşayacağını, iş konusunda da hoşa gitmeyen sözler işiteceğini bildirir. Disipline gereken önemi vermek suretiyle yaşamı düzene sokmanın doğru olacağını vurgulayan rüya, kişinin kazanmak kadar kaybetmenin de normal olduğunu kabullenmesi gerektiğini öğütler. Geçici zaferlerin kişiyi istediği yere götüremeyeceğini de alamet eder.</p><h2>Rüyada Okula Geç Kalıp Azar İşitmek</h2><p>Okula geç kaldığı için öğretmeninden azar işiten kişi ailesiyle arasında yaşanacak tatsızlık sonrasında içine kapanır ve büyük üzüntü duyar. Ailesinden gelecek eleştirilere hazır olmayan rüya sahibinin her fırsatta onların gözüne girmek için çaba göstereceğine, elinden geleni yapsa dahi aksilikler yaşadığı için istediği sonuçları alamayacağı anlamına gelir.</p><h2>Rüyada Okula Geç Kalmanın Psikolojik Yorumu</h2><p>Öğrenim sürecinde olan gençlerin okula geç kalma korkularının, yani gün içinde yaşadıkları telaşın rüyada ortaya çıkmış halidir. Kişi kendisini sabah erken kalkmak için şartladıysa ve ertesi sabah çok önemli bir işi varsa, üzerinde oluşan baskıdan dolayı bu şekilde rüyalar görebilir.</p></body></html>
