<!DOCTYPE html><html><head><title>Rüyada Balon Şişirmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Balon Şişirmek</h1><p>Rüyada balon şişirmek, hiç uğruna geçen zamana ve boş işlerle kaybedilen vakte alamettir. Kişinin hayatında ele avuca gelmeyen işlerle uğraşması sonucunda eline hiçbir şey geçmeyeceğini, genellikle gerçekleşemeyecek hayaller kurduğuna ve bu nedenle başkalarının nazarında dalga geçilen ve ciddiye alınmayan biri olacağına yorumlanır. Balon şişirmek, boş konuşmak, aslı olmayan konularda insanlara yalanlar söylemek, palavra atmak anlamına da gelir ve genellikle kişinin aklı bir karış havada bir karaktere sahip olması yüzünden iş hayatında da bir türlü müspet sonuçlar alamadığını ifade eder. Yetişkin kişiler için yaşamlarında öncelikler konusunda denge kuramadıklarını, aile içinde sorumluluk alamadıkları için sıkıntılar yaşadıklarını ve çocuklarına da iyi örnek olmadıklarını bildirir.</p><h2>Rüyada Balon Şişirip Patlatmak</h2><p>Kendisini hayallerinin içine kapatan rüya sahibinin çevresinden gelen önerileri veya eleştirileri de dikkate almadıklarını, makul ve mantıklı konuşmadıklarını, iş başvurularında da istedikleri sonucu alamadıklarını tabir eder. Dedikodu peşinde koşmak, başka kişilerin işlerine özel hayatlarına ve düşüncelerine karışmak, dalga geçmek demektir. Sonuç vermeyecek işlerle uğraşmak, birikimleri boş hayaller peşinde harcamak ve mahcup duruma düştüğü gibi aynı zamanda başkalarının maskarası haline gelmek anlamına gelir.</p><h2>Rüyada Balon Şişiren Çocuklar Görmek</h2><p>Yanlış kişileri takip etmek, insanların hatalı davranışlarını örnek almak, kendisine yön çizememek demek olduğu gibi, yaşanmamış olayları sanki gerçekmiş gibi anlatmak yüzünden kişinin yalancı biri olarak tanınması anlamına gelir. Rüya sahibinin konuştuklarının dinlenmemesi yüzünden veya hayallerinin alay konusu olması nedeniyle üzüntü duyacağını, gerçeklere kulağını tıkadığı için hatalı davranışlarını düzeltmek yerine, hayal dünyasına daha fazla gömüleceğini de işaret eder.</p><h2>Rüyada Balon Şişirmenin Psikolojik Yorumu</h2><p>Uçarı bir kişiliğin, aşırı hayalperest yaşamanın, gerçeklikle bağ kurmakta zorlanmanın ifadesidir. Rüya sahibinin kendisini iyi tahlil edemediği için, yeteneklerinin farkında olmadığını, başaramayacağı ya da altından kalkamayacağı işlere kalkışması sonucunda sıkıntılar yaşayacağını da bildirir.</p></body></html>
