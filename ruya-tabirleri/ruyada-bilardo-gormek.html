<!DOCTYPE html><html><head><title>Rüyada Bilardo Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Bilardo Görmek</h1><p>Rüyada bilardo görmek, akıllıca hamleler yapılacak bir döneme işaret ederken, özellikle iş yaşamında beklenmedik gelişmeler üzerine kişinin pek çok planda değişikliğe gideceğine, ticari anlamda yön değiştireceğine, yabancı insanlarla ortaklık içine gireceğine yorumlanır. Bilardo gören kimseler kurnaz insanlarla tanışırlar. Çıkarları doğrultusunda insanları kullanmaktan çekinmeyen kişilerle aynı sosyal ortamı ya da iş ortamını paylaşmak zorunda kalmanın tabiridir. Arkadaş çevresinin kişiyi yanlış yönlendiren insanlardan var olduğunu da bildiren rüya, kişinin yaşadığı hayatın gerçeklerini göz önünde bulundurmadan sadece günü kurtararak yaşadığını, bu yüzden ilerleyen zamanlarda mal sahibi olmakta zorlanacağını, eline geçen her parayı zevkleri için harcadığından birikimi de olmayacağını delalet eder. Yaşam tarzını değiştirmezse rüya sahibinin gelecekte maddi zorluklar yaşayacağını da bildirir.</p><h2>Rüyada Bilardo Topu Görmek</h2><p>Ele avuca gelmeyen işlerle vakit kaybeden rüya sahibinin geleceğini inşa etmekte gecikeceğini ve girdiği işleri de ciddiye almamasından ötürü kariyerini de tehlikeye atacağını bildirir. Her söylenene inanan, kendisine verilen akıllarla hareket eden ve yolunu çizmekte aciz davranan rüya sahibinin eğlence mekanlarında kaybettiği vakti ve parayı işaret eder. Borç alarak yaşamak, kazancın üzerinde harcamalar yapmak manasına da gelir.</p><h2>Rüyada Bilardo Masası Görmek</h2><p>Enerjisini ve parasını boş işlere harcayan rüya sahibinin ailesini de hiçe saydığını, kendisine doğru uyarılarda bulunan insanları görmezden gelerek yanlış insanlarla görüştüğünü işaret eder. Yanlış hareketlerin, kişiyi gelecekte felakete ve yoksulluğa sürükleyecek seçimlerin tabiri olduğu gibi yaşanacak pişmanlıkların da habercisidir. Yarınları düşünmeden, eğlenceye harcanan paranın ve zamanın kişiyi sonrasında çok üzeceğinin delaletidir.</p><h2>Rüyada Bilardo Görmenin Psikolojik Yorumu</h2><p>Dağınık düşünceleri simgeleyen rüya, kişinin bir türlü geleceği için karar veremediğini, özellikle ne iş yapacağı, hangi alanda kariyer sahibi olacağı gibi konularda hala ciddi bir belirsizlik yaşadığını, herkesten fikir almanın neticesinde kafasının iyice karıştığını da tabir eder.</p><p>Rüyanızda bilardo oynadığınızı görmeniz; vakitlerinizi lüzumsuz ve faydasız işlerle uğraşarak geçirdiğinize, ne kendinize ve ne de başkalarına herhangi bir faydanızın ve hayrınızın dokunmadığına delalet eder.Bir başka yoruma göre: Rüyanızda bir salonda bilardo oynadığınızı görmeniz; bir arkadaşınızın verimsiz bir işine ortak olacağınıza, o işle uğraşırken de birçok fırsat ve avantajlarınızı kaçıracağınıza yorumlanır.</p></body></html>
