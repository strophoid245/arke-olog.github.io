<!DOCTYPE html><html><head><title>Rüyada Kan İşemek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Kan İşemek</h1><p>Rüyada kan işemek, pek de hayra yorulmaz ve kişi için pek çok sıkıntının habercisi olarak nitelendirilir. Genellikle sağlığı ilgilendiren konularda alınacak kötü haberler, aile içinden sevilen bir kişinin vefatını işaret eden rüya, can sıkıcı olayların peş peşe yaşanacağını, kişinin henüz bir sıkıntıyı atlatamadan bir yenisine maruz kalacağını da tabir eder. Rüya sahibinin canının yanmasına neden olacak sözler duymaya, yakınlarından kötülük duymaya ve ruhsal dünyasını yerle bir edecek gelişmeler yaşamasına alamettir. Kişinin manevi dengesinin bozulması sonucunda içine kapanacak olmasına, derdini kimseyle paylaşmadığı gibi, yardım tekliflerini de geri çevireceğini delalet eder. Her açıdan kötü geçirilecek günlerin, maddi zayıflıkların, giderek artan borç yükünün kişide yaratacağı olumsuz duygulara da alamettir.</p><h2>Rüyada Kan İşeyen Birini Görmek</h2><p>Tanınan biri ise, o kimse hakkında duyulacak acı habere alamettir. Rüya sahibi tanımadığı birini bu şekilde görürse, kendisinin yardımcı olabileceği bir sıkıntıdan haberdar olur. Aile içinde kişiden saklanan bir gerçeğin veya sorunun öğrenileceğine, hastalık gibi durumlarda ise geç teşhis nedeniyle yaşanacak üzüntüye de yorumlanır. Üzüntüden dökülen gözyaşlarına, keder içinde geçirilecek günlere, sevdiklerinin kaybı sonrasında çok uzun zamanlar yas tutmaya da tabir edilir.</p><h2>Rüyada Kan İşeyip Öldüğünü Görmek</h2><p>Sıkıntıların arkasından gelecek iyi günlerin habercisidir. Rüya sahibi hiç bitmeyecekmiş gibi görünen çile dolu günleri geride bırakacak ve sonrasında hiçbir şey olmamış gibi neşe içinde hayatına devam edecek demektir. Kötü günleri geride bırakmak, düşmanlarla barış sağlamak, eski sağlığına kavuşmak ve ağız tadı içinde yaşamak manasına da gelir.</p><h2>Rüyada Kan İşediğini Görmenin Psikolojik Yorumu</h2><p>Güce duyulan açlığın sembolüdür ve özellikle iş dünyasında aşırı hırslı kimselerin gördükleri rüyalar arasındadır. Ketum bir kişiliği de sembolize eden rüya, aynı zamanda kişinin kimseye kendisini yakın hissedemediğini, kalbini açmakta zorluk çektiğini, düzgün ilişkiler kuramadığını ve güvensizlik içinde olduğunu da belirtir.</p></body></html>
