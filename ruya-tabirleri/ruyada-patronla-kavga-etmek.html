<!DOCTYPE html><html><head><title>Rüyada Patronla Kavga Etmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Patronla Kavga Etmek</h1><p>Rüyada patronla kavga etmek, araya girecek üçüncü bir şahsın veya dedikodudan hoşlanan, kıskanç bir kadın yüzünden kişinin iş ortamında arkadaşları veya yöneticileriyle sorunlar yaşayacağına, çalışma ortamında huzurunun bozulacağına alamettir. Yeni alınan bir işi yetiştirememek, vaktinde teslim edememekten ötürü azar işitmek anlamına gelen rüya, kişinin bir uyarı alacağına da yorumlanır. Rüya sahibinin işte yaşayacağı bu sorunlarda tek başına kalacağını, yakın arkadaşlarının dahi kendisini teselli etmemesinden ve destek olmamasından ötürü üzüntü yaşayacağını, kalbin kırılacağını bildirir. Anlayışsız, hassas konulara duyarsız kalan ve insanları aşağılayan, yüksek egolu bir yöneticiyle çalışmak zorunda kalmak demek olduğu gibi, kişinin kariyer yaparken zorlanacağını, karşısına pek çok engel çıkacağını da ifade eder.</p><h2>Rüyada Patronu Yaralamak</h2><p>Kızgınlık anında ağızdan çıkacak sözlerle sevilen birini kırmak ve o kimsenin uzun süre küsmesi anlamına gelir. Bu rüya her türlü iletişimde sorunlar çıkacağını yansıttığı için bu dönemde iş anlaşmaları yapmamak gerektiğinin altını çizer. Maddi konuları içeren konuşmalarda can sıkıcı havadisler alınacağını, iş değiştirmek isteyen kişilerin yanlış zamanlama yüzünden hem çalıştıkları işten olacaklarını, hem de uzun süre iş bulamayacaklarını bildirir. Maceralı bir ilişkiye girileceğini ama sonunun kişi için hayırlı olmayacağının ve kısa süreceğinin de tabiridir.</p><h2>Rüyada Patronu Öldürmek</h2><p>İş yaşantısında bir bitiş veya sonla karşılaşacak olan rüya sahibinin yeni iş alanları ararken sinirlerine hakin olmamasından ötürü sorunlar yaşayacağını, amirlerinden hoşuna gitmeyecek sözler duyacağını ve alması gereken bir terfi varsa şu an için beklemekten başka bir şey yapamayacağını ifade eder. Tembellik ve disiplinsizlik yüzünden iş kaybı yaşamaya, insanların gözünde değer kaybetmeye de yorumlanır.</p><h2>Rüyada Patronla Kavga Etmenin Psikolojik Yorumu</h2><p>Emir altında kalmaktan, baskıdan hoşlanmayan ve asi davranan, özgürlüğünü her şeyin üstünde tutan kişileri ifade eder. Kişinin her ortamda bağımsız olmaya duyduğu ihtiyacın da simgesidir.</p></body></html>
