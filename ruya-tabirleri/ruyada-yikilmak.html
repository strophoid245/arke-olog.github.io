<!DOCTYPE html><html><head><title>Rüyada Yıkılmak - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Yıkılmak</h1><p>Rüyada yıkılmak, genel anlamda kişi için hayırla sonuçlanmayacak girişimlere işarettir. Rüya sahibinin cesaret gösterip giriştiği bir işte yanlış yönlendirileceğini, kendisine tuzaklar kurmak isteyen insanların farkına varamadığı için maddi anlamda dolandırıcılığa uğrayacağını bildirir. Yaşanan üzücü olayların kişinin manevi gücünü de zayıflatacağını, kendisine olan inancını kaybeden kişinin giderek daha içine kapanık, cesaretsiz ve güçsüz biri haline geleceğini de tabir eder. Olumsuz haberlere, kişinin günlerini kedere boğacak acı gelişmelere, sevilen bir dostu veya yakını kaybetmeye alamettir. Aile içinden birinin ölümcül bir hastalığa yakalandığı haberine de delalet eden rüya, keder dolu günlerin geleceğini haber verir.</p><h2>Rüyada Acı Bir Haber Alıp Yere Yıkılmak</h2><p>Tersine yorulur ve kişinin çok sevineceği, hayatını güzelleştirecek bir haber alacağını bildirir. Aşırı heyecana neden olacak güzel gelişmelere, kişiyi aniden yola çıkmak için harekete geçirecek olan olaylara, iş değişikliği için cesaret etmeye veya istifa ederek yeni bir hayata başlamaya da alamettir. Mutluluktan havalara uçacak olan kişinin bir süreliğine mantığıyla değil duyguları ile hareket edeceğine ve hayati sorumluluklarını yerine getirmekte zorlanacağını, üzerine çöken rehavetten kurtulamadığı takdirde para kaybının da başlayacağını bildirir. İyi geçen günler nedeniyle tembelliğe düşmemek gerektiği konusunda uyarıcı bir rüyadır.</p><h2>Rüyada Psikolojik Olarak Yıkılmak</h2><p>Rüyasında ruhen çöktüğünü ve yıkıldığını gören kişi, gerçek hayatta kendisine yol gösterecek çok özel insanlarla karşılaşır ve tanışır. Rüya sahibinin tüm hayatını değiştirecek çok önemli gelişmelerin vuku bulacağı dönemi işaret ettiği gibi, evlilik, boşanma, iş değişikliği ya da başka bir ülkeye yerleşme gibi çok radikal kararların alınacağını da tabir eder.</p><h2>Rüyada Yıkılmanın Psikolojik Yorumu</h2><p>Kişinin kendisini aşırı çaresiz, kimsesiz ve tek başına hissettiğini, yaşama tutunmak için çok fazla savaş verdiğini ancak gücünün tükendiğini hissettiğini işaret eder. Yaşam sevincinin her geçen gün azalmaya başladığını, hevessiz, isteksiz biri haline gelindiğini ve mutsuz olunduğunu da ifade eder.</p></body></html>
