<!DOCTYPE html><html><head><title>Rüyada Tulum Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Tulum Görmek</h1><p>Rüyada tulum görmek, görülen tulumun giysi mi yoksa hayvan derisinden yapılan tulum mu olduğuna göre değerlendirilmesi gerekir. Hayvan derisinden tulum görmek genellikle becerikli biri olunduğuna ve yapılan işte başarıya erişileceğine delalettir. Giysi olarak tulum görmek ise çalışma koşullarının ağırlığına ve iş arayan kişilerin kendilerine uygun olmayan bir işe girerek mutsuz bir çalışma hayatına başlayacaklarına alamettir. Rüya sahibinin elini ayağını bağlayan sorumluluklara ve verdiği mücadelede ailesinden yeterince destek görmediği için zorlandığına da alamet eder.</p><h2>Rüyada İşçi Tulumu Görmek</h2><p>Bağımsızlığı için savaş veren rüya sahibinin iş koşullarının iyileşmesi için mücadele vereceğine ancak şartların bir süre daha değişmeyeceğini düşünerek yeni bir iş arayışında bulunacağına işarettir. Emek gücü ile çalışan ve alın teri ile para kazanan kişilerin doğrulukları ve dürüstlükleri sonucunda isteklerine er ya da geç ulaşacaklarına, hayat şartlarını düzene sokarak daha iyi yaşama şartları elde edeceklerine işarettir. İşçi tulumu gören genç kişiler büyük bir fabrikada veya beden gücünü kullanacakları bir işe girerler. Zorlu bir hayatı da simgeleyen rüya elde edilen gelirin kişinin hayatını sürdürmesi için yeterli olmayacağını ancak yine de şükrederek devam edeceğini ifade eder.</p><h2>Rüyada Tulum Peyniri Görmek</h2><p>Zenginliğin ve bereketin habercisi olan rüya aniden değişen hayat standardının kişiyi çok memnun edecek bir hale geleceğini ve yeni gelişmeler yaşanacağını bildirir. Sevindirici pek çok karşılaşmanın, samimi dostlukların ve daim olan ağız tadının da habercisi olan rüya, kişinin keyfinin uzun süre boyunca yerinde olacağını ve her zaman maddi güce sahip olarak yaşayacağını tabir eder.</p><h2>Rüyada Tulum Görmenin Psikolojik Yorumu</h2><p>Psikolojik olarak kendisindeki yetenekleri ortaya çıkarmak için savaş veren ve uygun koşulları bekleyen kişilerin beklenmedik bir anda atılım yapmak için fırsat kolladıklarını bildirir. Başkalarının gözünde güçlü görünmek isteğinin, yalnız kalmamak için sürekli yeni arkadaş çevreleri edinildiğinin de işareti olarak görülebilir.</p><p>İçine mal konan kaba, insanın karnına yahut mala ya da bayağı bir insana; Yağ ve bal tulumu görmek, insanlara ilim öğrenmeyi ve takvayı emredip, kendisi tersini yapan kimseye;Su tulumu kişinin eşine, içinde su bulunması eşinin hamile kalmasına, zenginliiğe yahut yolculuğa, Bal tulumuna rastlamak, ahmak bir kimseden mala nail olmaya, yağ tulumuna rastlamak ise şerli ve inancı bozuk birinden ulaşılacak mala delalet eder.</p><p>Rüyada görülen tulum mal konulan kaba, yahut ilme işarettir.Rüyada tulum, alçak bir kimsedir. Rüyada yağ tulumuna rastgelse, şerli ye kafir bir kimseden kalan mala erişir.</p><p>Rüyada bir tulum görülmesi yolculuğa yorumlanır. Bir kimsenin rüyasında içinde su bulunan yeni bir tulum görmesi; o kimsenin yapacağı yolculuktan hayır ve menfaat göreceğine, eğer tulum eski ve içindeki suda bulanık ise, o kimsenin yapacağı yolculuktan zarar edeceğine işaret eder. Bir başka yoruma göre bir kimsenin rüyasında şişirilmiş bir tulum görmesi; o kimsenin yardıma muhtaç olduğu bir zamanda en çok güvendiği kişilerden bile yardım yerine kötülük göreceğine, hasta bir kimsenin rüyasında tulum peyniri yediğini görmesi; o kimsenin şifa bulup iyileşeceğine veya geçiminde bir ferahlık olacağına işaretle tabir olunur.</p><p>Rüyada görülen tulum mal konulan kaba, yahut ilme ya da karına delalet eder. Rüyada tulum, alçak bir kimsedir.Rüyada bal tulumuna rastgeldiğini gören kimse alçak ve akılsız bir kimseden ganimete erişir. Yağ tulumuna rastgelse, şerli ve kafir bir kimseden kalan mala erişir.Tuluma üflediğini gören kimsenin bir oğlu olur. Kab ve dağarcık içine üflemenin tabiri de böyledir.</p><p>Bu rüya, yolculukla tabir edilir. İçinde temiz su olan yeni bir tulum, gidilecek seferden hayır ve menfaat elde etmeye delalet eder. İçinde bulanık su bulunan eski tulum ise, zarar ve zahmete işarettir.</p></body></html>
