<!DOCTYPE html><html><head><title>Rüyada Saç Boyama - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Saç Boyama</h1><p>Rüyada saç boyama, istenmeyen, sevimsiz olaylar yaşanacağına, kişinin mutluluğuna gölge düşüp, sıkıntılı günler geçireceğine yorulur. Rüya sahibinin üzerinde dolaşan kara bulutlara, işlerde anlık gelişen aksiliklere ve maddi anlamda da gerileneceğine tabir edilir. Bekar kimseler için uzun sürecek bir yalnızlık ve kısmetsizlik olarak da yorumlanan rüya hem aile hayatı, hem de iş hayatı açısından sorunlu, mutsuz ve huzursuz bir döneme girileceğini ifade eder. İslami açıdan ise kişinin başına gelen kötü olaylar karşısında sebat ederek durması ve dua etmeyi bırakmaması gerektiği şeklinde yorumlanır. Çok büyük hayaller kurulan bir işin olumsuz sonuçlanacağı ve resmi kurumlarla ilgili girişimlerde başarısız kalınacağına da alamet eder.</p><h2>Rüyada Saç Boyatmak</h2><p>Yanlış kişilerle girilen temaslar ve ilişkiler sonucu kişinin hayatında karmaşık olaylar olacağına, ikili ilişkilerde üçüncü bir şahıs tarafından sıkıntı yaşanacağına, ayrılıklara ve anlaşmazlıklara alamettir. Saçını kızıl bir renge boyattığını gören kimsenin ağzının tadı geri gelir ancak siyaha boyatan kişiler ciddi bir rahatsızlık geçirip uzun süre çalışamaz hale gelirler. Saçını sarıya boyattığını gören kişi ise elini attığı her konuda başarılı biri haline gelir ve yıldızı parlar. Sosyal açıdan da çok beğenilen ve herkes tarafından birlikte olunmak istenilen biri olunacağına yorumlanır.</p><h2>Rüyada Saçını Boyamak</h2><p>Kendi saçını boyadığını gören kişi sorunları ile yüzleşme cesareti bulur ve daha önce yaptığı hatalardan ders çıkararak, hayatına bambaşka bir yön çizmeye karar verir. Saçlarını açık tonlara boyayan kişi için engeller çok daha kolay aşılır hale gelir ve keyifli günler geçirir. Koyu renk bir renge saçını boyamak ise, kişinin kendi mutluluğunu bozacak davranışlar içine gireceğine haber verir.</p><h2>Rüyada Saç Boyamanın Psikolojik Tabiri</h2><p>Saç boyamak psikolojik olarak değişimin, hayat şeklinde yapılmak istenilen değişikliklerin, macera tutkusunun ve rutinden sıkılmışlığın belirtisidir. Aynı zamanda kişinin başkaları tarafından beğenilmek isteğinin yoğun olduğunu ve görsel anlamda değişiklikler yapmak istediğini de sembolize eder.</p></body></html>
