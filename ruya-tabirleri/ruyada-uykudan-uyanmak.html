<!DOCTYPE html><html><head><title>Rüyada Uykudan Uyanmak - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Uykudan Uyanmak</h1><p>Rüyada uykudan uyanmak, gerçeklerin farkına varmak ve hayatının kontrolünü ele geçirmek demektir. Özellikle kişinin arkasından iş çeviren ve kötü niyetini gizleyen kimselerin varlığına alamet olan rüya, kişinin bir olay sonrasında bu insanların farkına varıp yavaşça kendisini geri çekeceğini ve bu kişilerle olan ilişkisini tamamen sona erdireceğini bildirir. Geçmişte atılan bir iftiranın yalan olduğunu kanıtlamak, nihayet üzerindeki lekeyi silmek manasına da gelen rüya, hapis yatan kişiler için de erkenden özgürlüklerine kavuşacakları manasını taşır. Daha uyanık hareket edileceğinin, kişiye zarar verebilecek her türlü oluşumdan uzak durulacağını da alamet eder ve gerçeklerle yüzleşip manevi olarak da tatmin olunacak bir ruh haline kavuşulacağının tabiridir.</p><h2>Rüyada Uykudan Uyanıp Tekrar Uyumak</h2><p>Kısa bir süreliğine geçirilecek değişimin habercisi olan rüya, kişinin ne yapsa da bir türlü üzerindeki rehaveti ve tembelliği artamadığını, bir türlü hayatına yön veremediği gibi, insanların eleştirilerinden de kurtulamadığını bildirir. Gerçeklerin farkına varılsa dahi huzurun kaçmaması için olan biteni içine atan rüya sahibinin dert sahibi olacağını, içindeki sıkıntıyı kimselerle paylaşamadığını işaret eder.</p><h2>Rüyada Korkuyla Uykudan Uyanmak</h2><p>Tersine yorumlanır ve iyi bir haberle kişinin tüm ruh halinin müspet şekilde değişeceğini işaret eder. Rüya sahibine sarsıntı yaşatan kötü bir olayın uzun süre iz bırakacağını ve kişiyi korkuya salacağını da bildirir. Ölümden dönülecek bir durumla karşı karşıya kalınacağını, tehlikeli bir yolculuğu ve sağlığı ciddi anlamda tehdit eden bir hastalığı da alamet eder. Ayrılıkların ve uzun sürecek hasretlerin de tabiri olan rüya, kişiyi bekleyen kara gecelerin habercisidir.</p><h2>Rüyada Uykudan Uyanmanın Psikolojik Yorumu</h2><p>Kişinin kendisiyle gireceği bir mücadelenin, ruhsal gelişmenin işaretidir. Genellikle zayıflıkların giderilmeye çalışıldığını ve kişinin daha güçlü, her koşulda ayakta durabilen biri olmak için uğraş verdiğini, kendisini yenilemek adına pek çok farklı uğraş edinmeyi de işaret eder.</p></body></html>
