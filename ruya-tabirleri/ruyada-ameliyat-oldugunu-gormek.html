<!DOCTYPE html><html><head><title>Rüyada Ameliyat Olduğunu Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Ameliyat Olduğunu Görmek</h1><p>Rüyada ameliyat olduğunu görmek; kişinin günahlarının döküleceği manasına gelir. Hastalık anında çekilen acılar, sıkıntılar, sancılar müminin günahlarını döker. Bu sebeple kişi günahlarının hepsinden yavaş yavaş kurtulur, hepsi gider, annesinden daha yeni doğmuş gibi tertemiz olur.</p><h2>Rüyada Ameliyat Masasında Kalmak</h2><p>Kişinin ameliyat olup masadan kalkamadığını görmesi ömrünü uzatması manasına gelir. Bir kimse kendisinin öldüğünü görürse kendi ömrü uzar, başka birinin öldüğünü görürse onun ömrünü uzatır. Ameliyat masasında ölen kişi ise şehit olarak yazılır, tüm günahları silinmiş bir şekilde vefat etmiş olur. Yani ameliyat masasında kalan kişi her kim ise şehit olarak ölmüştür, şehit olarak da haşrolunacaktır.</p><h2>Rüyada Ameliyat Olduğunu Bilmek</h2><p>Bir kimse kendisini rüyasında ameliyat olmuş olarak biliyorsa bu kişinin bir ağrısı var demektir. Eğer başından ameliyat olduğunu görüyorsa başı ağrıyordur, midesinden olduğunu görüyorsa midesi ağrıyordur. Bu sebeple doktora görünmeli, sıkıntısı nedir öğrenmelidir.</p><h2>Rüyada Ameliyat Olduğunu Hissetmek</h2><p>Bir kimse narkoz alıp ameliyata alındığını fakat ameliyatın acısını hissettiğini görürse bu kişiye kötü bir hastalık musallat olacaktır. Bu hastalık yüzünden kişi psikolojik olarak da yıkılacaktır. Psikolojik tedavi de görmesi gerekecektir. Ayrıca acıların hissedilmesi kişinin günahları olarak da yorumlanır. Bir takım günahlarının bedelini çekeceği manasına gelmektedir.</p><h2>Rüyada Ameliyat Olduğunu Gizlemek</h2><p>Sevdiklerini üzmemek için bir takım acı verici olayları onlardan sakladığı manasına gelir. Fakat bu durumu başkasından duymak onlara daha da acı yaşatacaktır. Bu sebeple onlardan saklamak yerine zamanında onlara söylemeli, kendisine yapılmasını istemediği şeyi başkasına yapmamalıdır.</p><h2>Rüyada Ameliyat Olduğunu Söylemek</h2><p>Tüm sırların ve gizli kapaklı oyunların gün yüzüne çıkacağı manasına gelir. Kişi yakın zamanda arkasından oynanan oyunları öğrenecek, birçok insanla olan dostluğunu bitirecek, etrafındaki çürük yumurtaları atacaktır. Artık sadece kendisini düşünen, dürüst ve güvenilir kimseler ile dostluk kuracaktır.</p></body></html>
