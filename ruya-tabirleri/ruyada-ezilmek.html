<!DOCTYPE html><html><head><title>Rüyada Ezilmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Ezilmek</h1><p>Rüyada ezilmek, hayal kırıklığına uğramak ve üzülmek anlamlarına gelir. İş ya da aile hayatında alınan büyük sorumlulukların kişiye artık fazla geldiğini, yorgun hissedildiğini ifade eder. Bugüne kadar ses çıkarmadan kendisine verilen her görevi en doğru şekilde yerine getiren rüya sahibinin gördüğü vefasızlık ve ikiyüzlülük yüzünden sabrının taşacağını bildirir. Manevi açıdan kendisini bitkin ve zayıflamış hissetmenin tabiri olduğu gibi, ailedeki insanların rahatı için her türlü rahattan feragat edildiğini, başkalarını mutlu etmek için çok fazla efor sarf edildiğini de delalet eder. Tren altında kalıp ezilmek kişinin gücünü aşan işlerle uğraşmak zorunda kaldığını ve kendisi, ailesi dışında pek çok kişinin sorumluluğunu da üstlenmekten dolayı bir tıkanıklık yaşayacağını gösterir. Araba altında kalıp ezilmek ise bugüne kadar sorunsuz şekilde yürüyen işlerde aksamalar meydana geleceğini ve bu problemlerle tek başına mücadele etmekte başarısız olunacağını tabir eder. Büyük bir makinenin altında kalıp ezilmek amirleri tarafından fazla çalıştırılmak ve iyi niyetin kullanılması manasındadır. Göçük altında kalmak veya çöken bir binanın altında ezilmek aile sorunlarıyla uğraşmaktan ve başkalarının problemlerini çözmeye çalışmak yüzünden sağlığını ihmal etmek anlamındadır.</p><h2>Rüyada Ezilmekten Kurtulmak</h2><p>Herhangi bir durumda ezilmekten son anda kurtulmak alınacak bir ikazla birlikte atılacak yanlış bir adımdan geri durmak, böylece zarar ziyan görmeden mevcut durumu kurtarmak anlamına gelir. Rüya sahibinin bunaldığını fark eden birinin yardım eli uzatarak kişinin yüklerini hafifleteceğinin işaretidir.</p><h2>Rüyada Ayağının Ezilmesi</h2><p>Geçici olarak işlerde yaşanacak maddi bir durgunluğun ifadesidir. Sağlık açısından bir müddet kişiyi işlerinden alıkoyacak sorunlar yaşansa da çok uzun sürmeyeceğini, kısa süre sonra yeniden eski düzene geri dönüleceğini delalet eder.</p><h2>Rüyada Ezilmenin Psikolojik Yorumu</h2><p>Kişinin kendisini bazı konularda yetersiz bulduğunu ve bu duygunun özgüven konusunda problemlere neden olduğunu, cesaretini kaybettiği için sosyal alanlarda tutuk, çekingen bir tavır ortaya konulduğunu tabir eder.</p></body></html>
