<!DOCTYPE html><html><head><title>Rüyada Gökyüzüne Bakmak - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Gökyüzüne Bakmak</h1><p>Rüyada gökyüzüne bakmak, kişinin duygusal olarak aldığı sorumluluklardan uzaklaşıp, daha ferah bir döneme gireceğine işarettir. Zaman zaman maddi kayıplara da işaret eden rüya genel anlamda aydınlık günlere delalettir. Rüyasında gökyüzüne bakan kişi, geleceği ile ilgili önemli kararlar alır ve işinde maddi kazancı yüksek atılımlar yapar. Aile fertleri için de huzurlu ve sakin geçecek olan bir dönemi bildirir.</p><h2>Rüyada Göğe Yükselmek</h2><p>Rüyasında gökyüzüne yükseldiğini ya da çıktığını gören kişi kedere boğulacağı bir haber alır. Aniden yükseldiğini görmek genellikle ani gelişen olayları ve kötü haberleri simgelerken, gökyüzüne bir merdiven yardımı ile çıkılıyorsa, rüyayı gören kişinin iş alanında iyi bir mevkiye geleceğini ve başarılı sonuçlar alacağını bildirir. Aynı zamanda sürpriz şekilde şan ve şöhret sahibi olunacağının da habercisidir. Kişi gökyüzüne çıkarsa niyeti her ne ise onu elde eder ve işleri nihayete erer. Gökyüzünden tekrar aşağı inerse bu kez de toplum tarafından zedelenen itibarına yeniden kavuşacağı anlamına gelir. Çıktığı gökyüzünden yeniden inemeyen kişi vefat eder.</p><h2>Rüyada Gökyüzünden Ateşler Düştüğünü Görmek</h2><p>Allah tarafından gelecek hastalıkların ve vefatın simgesidir. Eğer ateşler evlerin üzerine düşüyorsa, hane halkından bir kimsenin eceli ile vefatı gerçekleşir.</p><h2>Rüyada Gökyüzüne Yaklaşmak</h2><p>Kişi kendisini rüyasında gökyüzüne yaklaşırken görüyorsa, Allah yolunda ibadet eden ve mazlumun yanında olan, sevap işlemeyi seven, kul hakkı yemeyen, iman gücü yüksek bir kimse olduğuna işarettir. Rüyada gökyüzüne yaklaşmak demek, Allah’a daha yakın olmak anlamına gelir. Böyle rüya gören kişi aciz bir durum içindeyse, duaları Allah katında kabul görür ve arzu ettiği, niyetlendiği ne varsa gerçek olur.</p><h2>Rüyada Göğün Yere İndiğini Görmek</h2><p>Rüyasında gökyüzünün yere indiğini gören kişi, kıtlık içinde bir yaşam sürer. Bu rüya aynı zamanda toprakların verimsizliğine, yaşanacak kıtlık ve kuraklık nedeni ile sıkıntı çekileceğine de delalet eder.</p></body></html>
