<!DOCTYPE html><html><head><title>Rüyada Ayak Kesilmesi Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Ayak Kesilmesi Görmek</h1><p>Rüyada ayak kesilmesi görmek, hayra yorulmaz, kişiyi üzecek, uzun zamanlar sıkıntı yaşamasına neden olacak sorunlar anlamına gelir. Güvenilen, hayatın her aşamasında yanında olduğu düşünülen birinin vefatı yüzünden gözyaşı dökmek, sevilen bir dosttan ayrı kalmak ve özlem çekmek demektir. Başkasının ayağının kesildiğini görmek, gerçek hayatta o insanın başına gelen bir felakete tanık olmak, o kişinin alaşağı olan yaşamından dolayı üzülmek manasındadır. Aileden birinin ayağının kesildiğini görmek de, hanede herkesi ilgilendirecek sorunların baş gösterdiğine işaret eder. Kötü haberlere, maddi olduğu kadar kişiyi uzun süre etkisi altına alacak ve hayat boyu unutulmayacak manevi kayıplara, yalnız kalmaya, güvensizlikler yaşamaya yorumlanır.</p><h2>Rüyada Kendi Ayağının Kesilmesi</h2><p>Kişi için kötü günlerin ifadesi olan rüya, ömür boyu sürecek bir acının da habercisidir. Aile fertlerinden, özellikle aile büyüklerinden birini kaybetmek, ömür boyu yas tutmak, her zaman kendini eksik ve güvensiz hissetmek demek olduğu gibi, iş yapılan birinden görülecek kötülüğe de tabir edilir. Rüya sahibinin arkadaşları ile bağlarını koparmasına neden olacak tartışmalar yaşayacağına, her zaman yanında olunan, güvenilen bir dostun arkadan konuşmalarını duyarak üzülmeye, kayıplardan tecrübe elde edilse de asla unutulmayacak kötü anılara delalettir.</p><h2>Rüyada Eşinin Ayağının Kesilmesi</h2><p>Hanede iz bırakacak kötü olayların ifadesi olan rüya, eşler arasında yaşanacak bir aldatma olayına da yorumlanır. Aldatılan kişinin eşini affetse de bu durumu asla unutmayacağını, bu nedenle aile birliklerinin geri dönülmeyecek şekilde bozulacağını bildirir. Tadı tuzu kaçan rüya sahibinin kendi içine kapanarak, insanlarla olan paylaşımlarını azaltacağına da yorumlanır.</p><h2>Rüyada Ayak Kesilmesinin Psikolojik Yorumu</h2><p>Kendini eksik hissetmek, komplekslere sahip olmak, başkalarıyla sürekli olarak kendini kıyaslamak anlamına geldiği gibi, yetişme çağında ailelerin çocuklarına yaptıkları baskının ilerleyen zamanlarda ortaya çıkardığı olumsuzluklar olarak da görülebilir. Yetersizlik hissi yüzünden özgüven kaybı yaşayan rüya sahibinin aşırı çekingen tavırları yüzünden sosyalleşemediğinin de işaretidir.</p></body></html>
