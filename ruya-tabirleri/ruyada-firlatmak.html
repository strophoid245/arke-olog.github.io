<!DOCTYPE html><html><head><title>Rüyada Fırlatmak - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Fırlatmak</h1><p>Rüyada fırlatmak, genellikle istemsiz hareketler nedeni ile kişinin başının derde gireceğini bildirir. Özellikle rüyada fırlatılan nesneyle beraber yorumlanması daha doğrudur. Bu rüyayı aynı zamanda kişinin psikolojik olarak dışarı vurmak istediği düşünceleri ve sözleri olduğu şeklinde de yorumlayabiliriz.</p><h2>Rüyada Camdan Dışarı Eşya Fırlatmak</h2><p>Bir evin camından dışarı eşya fırlattığını gören kişiler ticaretle uğraşıyorlarsa ortaklıklarını bozacak büyük bir kavga yaparlar. Genellikle öfke ile hareket edilmesinin sonucunda meydana gelecek üzücü durumları bildiren rüya, kişinin her zaman sinirli olduğunu ve bu yüzden istemediği pek çok durumla yüzleşmek ve karşılaşmak zorunda kaldığını bildirir. Ev içinde büyük kavgalara, kırgınlıklara neden olacak kötü sözlere de işaret eden rüya hayat yükünün kişiyi iyiden iyiye zorladığını ve altından kalkamayacak şekilde borçlandığını da ifade eder.</p><h2>Rüyada Birine Terlik Fırlatmak</h2><p>Haksızlık yapılacağına veya kişinin kendisine karşı haksızlık yapıldığına inanması sonucunda başkasına karşı çok acımasızca eleştirilerde bulunacağına alamet eder. Bu rüya bir başka açıdan rüya sahibinin yaptığı hataları kabullenmek yerine, zeytinyağı gibi suyun yüzüne çıkma çabası içine gireceğine, bu tutumunun ciddi bir eleştiri alacağına ve özellikle iş yerinde çalışma arkadaşları ile arasında yaşanacak gerginlikten dolayı mutsuz olacağına tabir edilir.</p><h2>Rüyada Ayakkabı Fırlatmak</h2><p>Tanıdığı birine ayakkabı fırlattığını gören kişilerin anne veya babalarıyla aralarında anlaşmazlık çıkar ve özellikle parasal konularla ilgili çözülmeyen bir durum yüzünden gerginlikler yaşanır. Tanımadığı birine ayakkabı fırlattığını gören kişiler yeni başlayacakları bir işte başarılı olamazlar ve istifa ederler. Başarılı olamamak veya girişilen bir işten istenildiği gibi performans sağlayamamak anlamına gelen rüya, asabi bir ruh halinin de simgesidir.</p><h2>Rüyada Fırlatmanın Psikolojik Yorumu</h2><p>Dışa vurulamayan öfke ve nefret söylemlerine sahip kişilerin patlamaya hazır ruh hallerini simgeler. Genellikle kişinin beklenmedik bir anda kendisini rahatsız eden olayları gün ışığına çıkarmak için fırsat kolladığını ve başkalarını canını yakarak rahatlama isteğini ifade eder.</p></body></html>
