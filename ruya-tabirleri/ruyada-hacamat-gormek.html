<!DOCTYPE html><html><head><title>Rüyada Hacamat Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Hacamat Görmek</h1><p>Bakınız; Kan Aldırmak.</p><p>Bu rüya; emanet, şart, azil, selamet, hürriyet, mektup, zafer ve sağlık demektir. Kar amacıyla mal satmak veya zevceden boşanmak bu rüyanın yorumları arasındadır.Kirmani demiştir ki: Rüyasında hacamat olduğunu gören; bir emaneti yerine getirir ve bununla ilgili bir mektup yazar. Hastaysa; şifaya kavuşur. Hacamat olduktan sonra vücuduna kan bulaştığını gören, vefat eder. (Arap emirlerinden Mu'in bin Zaide, bu rüyayı gördüğü gecenin sabahı iki siyah köle tarafından katledilmiştir.)Ebu Said'ül Vaaz şöyle demiştir: Rüyasında hacamat olduğunu gören devlet memuru, azl edilir. Fakat, bu rüyayı herkes için şifayla yorumlayanlar da vardır. Rüya sahibi daha iyi bir iş için malını satar veya bir musibetle karşılaşır. Hapisteyse; hürriyetine kavuşur. (Zeyd İbn-i Mehab Haccac-ı Zalim'in zindanındayken bu rüyayı görmüş ve kısa zaman sonra tahliye edilmiştir.)Bazı tabircilere göre, rüyasında hacamat olan veya birini hacamat eden layıksa büyük bir memuriyete gelir yahut evlenir veyahutta bir sözleşme imzalar yahut bir emanet alır. İhtiyar biri tarafından hacamat edilmek; hayırlıdır. Hacamat eden meçhul biriyse yorum daha kuvvetlidir. Orta yaşlı hacamatçı; arkadaşı, genç hacamatçı; düşmanı temsil eder. Bir meleği veya üst kademedeki bir idareciyi hacamat etmek; zaferdir. Bir genci hacamat eden düşmanına galip gelir. Hacamat olduğunu ve kan çıktığını gören o sene hasta olmaz.Hasta ise iyi olur. İhtiyar birini hacamat eden, büyüklerinden daha muteber olur. Hacamat olduğu yerde bir şey çıkmadığını gören ya sakladığı malını bulamaz veya hain bir adama emanet verir. Hacamat aletinin kırıldığını gören, karısını boşar veya vefat eder. Karısını hacamat ettiği sırada kan yerine taş çıktığını görenin eşi, başka bir erkekten çocuk doğurur. Rüya sahibi bu çocuğu kabul etmez.Cabir'ül Mağribi diyor ki: Hacamatçı olmadığı halde, hacamat ettiğini gören; ehilse, büyük makama gelir ve bundan çok hayır görür. Lakin rüya sahibi böyle bir vazifeye uygun değilse; borçlanır ve mahkemeye düşer. Hacamat olunduğunu gören korku ve şerden kurtulur.Cafer-i Sadık (R.A.) hacamat rüyasını şunlarla manalandırıyor: Emaneti eda, mukavele yazmak, yüksek memuriyet, sevinç, büyük memurlarla arkadaşlık, sünnete uygun ameller ve adalet.Bir rivayete göre hacamatçı, vergi memurunu ve halkın işlerini düzenleyen birini ifade eder.</p></body></html>
