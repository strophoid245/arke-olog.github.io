<!DOCTYPE html><html><head><title>Rüyada Kirli Saç Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Kirli Saç Görmek</h1><p>Rüyada kirli saç görmek, kişinin hoşa gitmeyen bazı davranışları olduğuna, çalıştığı yerde sorumluluklarını üzerinden atabilmek için uğraştığına ve bu durumların herkes tarafından fark edilmesi yüzünden hoş olmayan bir konuma geldiğine yorumlanır. İkaz almanın da alameti olan rüya, yapılan işlerde hak ve adalet gözetilmediğini, tamamen keyfi kararlar verildiğini, aşırı bencil davranmak suretiyle iş yapılan kişileri kıran rüya sahibinin yönetici olarak kabul görmediğini bildirir. Kirli saç aynı zamanda söylenen yalanların, gizlenen hataların da ifadesi olduğundan kişinin ailesini üzecek işler yaptığını, kendisine dikkat etmediği gibi, aldığı nasihatleri de kulak arkası ettiğini, dostlarını sürekli değiştirmesinden dolayı çevresinde doğru düzgün insanların kalmadığını ve güven kaybına uğrayacağını işaret eder.</p><h2>Rüyada Kirli Saçını Yıkamak</h2><p>Sabit ve yanlış fikirlerden kurtulmak, kendisine fayda getirmeyecek işlerden elini eteğini çekmek ve dostlarını elemek manasına gelir. Kişinin bir aydınlanma yaşayacağını müjdeleyen rüya, tembellikten kurtulmanın ve çalışmanın, disiplinli şekilde hareket ederek özlenen başarılara kavuşmanın ifadesidir. İş yaşantısı için verilmiş hatalı kararlardan vazgeçecek olmayı ve egosunu bir kenara bırakarak başka insanların da fikirlerini almayı ifade eden rüya, bencillikten uzaklaşarak çevrenin takdirini toplamayı ve yaşanan değişim nedeniyle onaylanmayı da delalet eder.</p><h2>Rüyada Kirli Saçını Kestirmek</h2><p>Kirlenmiş saçlarını kısacık kestirdiğini görmek bir bayan için kendisine atılan iftiranın, haksız sözlerin altında kalacağına, hakkını savunamayacağına ve yaptığı hatalar yüzünden sık sık yakın çevresinin olumsuz eleştirilerini duyacağına yorumlanır. Bir erkek için yanlış ilişkiler yaşadığını, düzenli bir hayat kurmakta zorlandığını ve aile kurmakta geç kaldığını bildirir. Yanlışta ısrar etmek, hayatındaki sorunları çözmek için akıllıca çözümler bulamamak ve aynı problemlerle boğuşmak zorunda kalmak manasındadır.</p><h2>Rüyada Kirli Saç Görmenin Psikolojik Yorumu</h2><p>Kişinin bugün yaşadığı pek çok problemin nedenini ailesine ve geçmiş yaşantısına bağladığını, genellikle olaylarda kendi sorumluluğunu görmezden gelerek başka kişilere suç bulduğunu, objektif olmadığını ifade eder.</p></body></html>
