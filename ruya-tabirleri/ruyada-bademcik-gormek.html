<!DOCTYPE html><html><head><title>Rüyada Bademcik Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Bademcik Görmek</h1><p>Rüyada bademcik görmek, pek çok farklı yoruma sahiptir ki özellikle kendi bademciklerini görmek ruh halinin bugünlerde dengesizleşebileceğini, kişin kendisini ifade ederken bazı çelişkilere düşebileceğini bildirir. İş yaşantısındaki gelgitlerin, kazancın tutarlı olmayışının ve bu düzensizlikten dolayı yaşanan sıkıntının işaretidir. Bademcik iki kişi arasında kalmak, bir seçim yapmakta zorlanmak demektir. Genç kişilerin kendilerine sevdalı iki kişiden ötürü duygusal karmaşa yaşayacağına, bu kimselerden birini seçmek için zorluk yaşanacağına delalettir. Duygularda ve davranışlarda fazla abartıya kaçıldığı zamanlar olduğunu, bu yüzden çevrede zaman zaman olumsuz intiba bırakıldığını, bunun iş yaşantısında kişiye karşı güvensizlik oluşturduğunu bildirir.</p><h2>Rüyada Bademciklerini Aldırmak</h2><p>Ev hayatını yeni baştan düzenlemek, işe yaramayan eşyalardan kurtulmak yahut ihtiyaç sahiplerine vermek, geliri ve harcama dengesini yeniden oluşturmak demektir. Rüya sahibi hem özel hayatını, hem iş hayatını belli bir programa, düzene oturtarak bu konuda hissettiği baskılardan kurtularak daha az stresli günler geçirecektir. Bademcik aldırmak kişiye külfet haline gelen bir işten kurtulmak, yük oluşturan bir insandan uzaklaşmak, özgürleşmek manasına da gelir.</p><h2>Rüyada Bademciklerin Şişmesi</h2><p>Bademciklerinin şiştiğini görenler aile üyeleri ile bazı konularda zıt fikirler nedeniyle uzlaşamayacaklar demektir. Eğer bir miras veya mal paylaşımı, gayrimenkul alımı gibi durumlar söz konusu ise ailenin diğer fertleri ile şimdilik ortak bir zeminde buluşmanın zor olacağını tabir eder. Rüya sahibinin düşüncelerinin arkasında durmasını ancak zamana ihtiyacı olduğunu, sabırla hareket etmezse bu meselenin çok daha uzun zaman süreceğini ifade eder.</p><h2>Rüyada Bademcik Görmenin Psikolojik Yorumu</h2><p>Başkalarından kaynaklanan sorunların varlığına yorumlanır ve kişinin kendisini yakın tanıdığı insanlar tarafından aldatılmış hissettiğine, kendisine yalanlar söylendiğine inandığını tabir eder. Ani değişimler yaşandığını ve bu değişikliklerin neticelerinin kişide hayal kırıklığına yol açtığını ifade eder. Bazı durumlarda kişinin hislerinde yanıldığını, olan biteni nesnel olarak değerlendirmekte güçlük çektiğini de delalet eder.</p><p>Bir kimsenin rüyasında bademciklerinin şiştiğini ve kendisini rahatsız ettiğini görmesi; günlük yaşantısında bir süre için aksama meydana geleceğine ve işlerinin durgunlaşacağına, yani işlerinin biraz sarpa saracağına ve onları düzeltmeye uğraşacağına yorumlanır.</p></body></html>
