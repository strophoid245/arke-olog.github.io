<!DOCTYPE html><html><head><title>Rüyada Babayı Hasta Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Babayı Hasta Görmek</h1><p>Rüyada babayı hasta görmek, hayra yorulmaz ve kişinin aile birliğinin dağılmasına neden olacak üzücü olaylar yaşayacağını, güvendiği insanlardan zarar göreceğini, aldatılmaya, hileye ve haksızlığa uğrayacağını bildirir. Gerçek hayatta da aile üyelerinden birinin hastalık veya kayıp haberinin alınacağı şeklinde yorumlanan rüya, itibarın zedelenmesi ve gururun kırılmasıyla sonuçlanacak bir girişime de haber verir. Kişinin babası gerçek hayatta hasta ise iyileşir ve sağlık durumu daha da iyiye gider. Rüya sahibinin yakınlarından gördüğü haksızlıklar ve yalan yüzünden, dürüst, vefalı insanlara ihtiyaç duyar hale geldiğini, insanlara karşı güvenini yitireceğini ve kişisel ilişkilerindeki zayıflamayla beraber giderek içine kapanacağını ifade eder.</p><h2>Rüyada Babayı Hasta Etmek</h2><p>Rüya sahibinin büyük bir hata sonucu istemediği durumlara düşeceğini ve sonuçlardan dolayı büyük üzüntü içinde kalacağını alamet eder. Babasını hasta ettiğini gören kimse dini açıdan da büyük bir günaha bulaşır ve tez zamana af dilemesi gerekir. Evli kimselerin kendi hatalarından ve kötü davranışlarından dolayı ayrılık yaşayacaklarına, uzun süre uğraşmaları sonucunda eşleri ile yeniden bir araya geleceklerine ama eskisi gibi aile birliğini koruyamayıp yeniden ayrılacaklarına yorumlanır.</p><h2>Rüyada Babayı Hasta Olup Yatağa Düşmüş Görmek</h2><p>Umutların tükendiği bir duruma işarettir ve genellikle iş konusunda yaşanacak büyük aksiliklerin habercisidir. Kişinin iflasına neden olacak aşırı harcamalara, geleceği düşünmeden hareket etmek neticesinde ailesini zor durumda bırakacak olmaya da yorumlanır. Servet sahibi kimselerin maddi güçlerini koruyamayarak, kötü niyetli insanların oyuncağı haline geleceklerini ve dostlarıyla düşmanlarını ayırt edememelerinden dolayı büyük sıkıntılara maruz kalacaklarını da delalet eder.</p><h2>Rüyada Babayı Hasta Görmenin Psikolojik Yorumu</h2><p>Öksüz ya da yetim büyüyen kimselerin yaşadıkları sevgi açlığına, kişinin yaşı ilerlese dahi hayatında örnek alacağı bir baba figüründen yoksun kalması yüzünden özgüven eksikliği yaşadığına işaret eder. İç dünyasında pek çok problemle boğuşan ve yıllardır eksikliğini duyduğu sorunlar karşısında aciz kalan kişileri de sembolize eder.</p></body></html>
