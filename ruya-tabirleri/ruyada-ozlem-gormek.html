<!DOCTYPE html><html><head><title>Rüyada Özlem Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Özlem Görmek</h1><p>Rüyada özlem görmek, ayrı kalmaya, iş nedeni ile ya da çıkılması elzem olan bir yolculukla kişinin ailesinden uzaklaşarak hasret çekeceğine alamettir. Özlem görmek derin duygular içinde olunacağına, özellikle bu dönemde kişinin hayatındaki insanlara karşı daha düşkün tavırlar sergileyeceğini ve kararlarını duygularıyla alacağını da bildirir. Kişinin gerçek yaşamına dair bilgiler veren rüya, gitmek istenilen bir yerin varlığına, yanında olması istenilen bir kimseye, aşka ve sevgiye olan susamışlığa da alamettir. Özlem, aynı zamanda kişinin geride bıraktığı kişiler veya şehirler, ülkeler, mekanlara karşı duyulan hasretin, bir türlü geçmişte kalan günlerin ve anıların unutulamadığını da bildirir. Rüya sahibinin aşırı hassas bir ruha sahip olmasına ve yaşadığı en ufak aksilikte duygularının alaşağı olduğunu da tabir eder.</p><h2>Rüyada Özlem Duymak</h2><p>Birine özlem duyduğunu görmek, gerçek hayatta da o kişiye karşı özlem duyulduğunu, o kimseyle beraber olmak için yollar arandığını ve iletişime geçilmek istendiğini bildirir. Özellikle gurbette yaşayan, iş için uzak memleketlere giden kimselerin çok zorluk çektiklerine, ailelerini ve sevdikleri insanları, arkadaşlarını özledikleri için her geçen gün biraz daha kedere kapıldıklarını da ifade eder. Aynı zamanda ansızın ortaya çıkacak olan uzun bir yolculuğun kişiyi hasret ve karmaşık duygulara sevk edeceğini de bildirir.</p><h2>Rüyada Özlem Duyulan Biriyle Kavuşmak</h2><p>Hayırlara vesiledir ve o kimse tanınıyorsa ondan alınacak çok güzel bir habere işarettir. Mutluluk dolu günler içine girileceğine, özellikle uzun zamanlar kişinin el açıp dua ettiği, olması için Allah’a yalvardığı bir işin gerçek olacağına alamet eder.</p><h2>Rüyada Özlem Görmenin Psikolojik Yorumu</h2><p>Olması istenilen ve sürekli istek duyulan durum veya kişiye yönelik hayaller kurulan, olumsuzluklar sonrasında da yaşanan hayal kırıklıkları ile ruhsal bunalıma girilen durumları ifade eder. Kişilerin genellikle unutamadıkları geçmişleri veya sevdikleri insanları sembolize eden rüya, bitmeyen bir hasret duygusunun da tabiridir.</p></body></html>
