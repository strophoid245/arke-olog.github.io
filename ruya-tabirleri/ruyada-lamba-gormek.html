<!DOCTYPE html><html><head><title>Rüyada Lamba Görmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Lamba Görmek</h1><p>Rüyada lamba görmek, rüya sahibinin hayat çizgisi ile tabir edilir. Kişinin hayatı aydınlık, hayat yolu da uzundur. Rüyasında lamba gören kişi hayatta hep şanslı ve kısmetli olacak, bilmediği yollara girmeyecek ve tehlikelerden uzakta daima güvende olacak demektir. Rüyada lamba görmek, o kadar hayırlı bir rüyadır ki kendisinden ümit kesilen bir işten ya da kişiden bile müjdeli gelişmeler görülmesi anlamına gelir. Zor ve sıkıntılı günlerin geride kalmasına bir daha kötü hiçbir olayın yaşanmamasına delalet eder.</p><h2>Rüyada Lamba Yaktığını Görmek</h2><p>Hoşluk ve esenlik bulmak anlamına gelir. Rüyasında lamba yaktığını gören kişinin, kısa ama çok keyifle geçireceği günleri olacak demektir. Bu keyfine ortak edeceği bazı kişiler de olacaktır.</p><h2>Rüyada Lamba Kapatmak</h2><p>Rüya sahibinin daha büyük bir iş için elindekini ve avucundakini harcamasına, yastık altında sakladığı altınlarını bozdurmasına ve bismillah diyerek yeni bir işe atılmasına tabir edilir.</p><h2>Rüyada Lamba Takmak</h2><p>Rüyasında lamba taktığını gören kişinin hayatında güzel ve olumlu bir gelişme yaşanacak bu mutluluk da başka birinin sayesinde gerçekleşecek demektir.</p><h2>Rüyada Lamba Söndürmek</h2><p>Rüyada lamba söndürmek, küçük karla girilip, büyük beklentiler olmayan bir işten harcanan masrafın ve beklenen getirinin çok üstünde kar elde etmeye işaret eder.</p><h2>Rüyada Lambanın Bozulması</h2><p>Rüya sahibinin kendisi ile tabir edilir. Çevreden gelen olumsuz görüşlere rağmen rüya sahibinin keyfinin ve huzurunun yerinde olması ve hayatında her hangi bir sorun olmaması anlamına gelir.</p><h2>Rüyada Lamba Almak</h2><p>Rüyasında lamba aldığını gören kişi yakınları ile bazı fikir ayrılıkları yaşayacak ve bir süre bu sorunlardan başını kaldıramayacak demektir. Fakat bu nahoş durum uzun sürmeyecek ve bir süre sonra sular durulacak ve olay kendiliğinden yatışacaktır.</p><p>Rüyada yanan lamba ve kandil görülmesi; ibâdet etmeye sönmüş lamba veya kandil görülmesi ise; ibâdet etme konusunda tembelliğe yorumlanır. Sâlimî'nin yorumuna göre: Bir kimsenin rüyasında yanan bir lamba görmesi; o kimsenin başarıya ve mülke kavuşacağına yorumlanır. Rüyanızda billur veya camdan bir lamba görmeniz; Allah'ın emirlerine uyarak ibâdet edeceğinize, namaz ve niyazda bulunacağınıza delalet eder. Rüyanızda böyle bir lambayı yaktığınızı görmeniz; büyük bir ihsana ve yüksek bir mevkiye erişeceğinize, hasta iseniz şifa bulup iyileşeceğinize, eğer sıkıntıda iseniz, sıkıntınızın geçeceğine ve kederlerinizden kurtulacağınıza işaret eder. Rüyanızda bir lambayı söndürdüğünüzü görmeniz; kendi elinizle işlerinize sekte vuracağınıza, rüyanızda yanmakta olan bir lambanın kendiliğinden söndüğünü görmeniz; eğer hasta iseniz öleceğinize, ticâret erbabı iseniz, zarar edeceğinize yorumlanır. Hangi cinsten olursa olsun rüyada bir lambanın kendiliğinden söndüğünün görülmesi; iyiye yorumlanmaz. Bir kimsenin rüyasında şiddetli bir rüzgârın tesiriyle bir lambanın, söndüğünü görmesi; o kimseye devlet büyüklerinden birisinin zulüm yapacağına işaret eder. Rüyanızda bir başkasına bir lamba verdiğinizi görmeniz; sizin bir başkasını iyi bir işe yerleştirmeye çalıştığınıza, rüyanızda lambanın kırıldığını görmeniz; sizin vefat edeceğinize, bir yoruma göre de işinizden ayrılacağınıza delalet eder. Bazı tabircilere göre: Rüyanızda bir lamba bulduğunuzu veya satın aldığınızı görmeniz; sizin güzel ve asil bir hanımla evleneceğinize yorumlanır. Bir hanımın rüyasında bir lamba satın aldığını görmesi; o kadının iyi ve zengin bir erkekle evleneceğine işaret eder. Bekâr bir kimsenin rüyasında bir lambayı üfleyerek söndürdüğünü görmesi; o kimsenin boşboğazlığı yüzünden şeref ve itibarını kaybedeceğine delalet eder. Evli olmayan bir kadının böyle bir rüya görmesi; o kadının çenesinin düşüklüğü yüzünden şeref ve itibarına gölge düşüreceğine yorumlanır. Rüyanızda yanmakta olan bir lamba fitili görmeniz; sizin etrafınıza halkı toplayıp onlara iyilikte bulunan bir kişi olduğunuza işaretle tabir olunur. Eğer fitil yanmıyorsa; yorum bu rüyanın aksine yapılır. Rüyada bir lambanın fitilinin tamamen yanıp bittiğinin görülmesi; toplum tarafından çok sevilen ve sayılan bir kimsenin öleceğine yorumlanır.</p><p>Rüyada yanmakta olan bir lambayı görmek; başarı makam ve itibardır. Billurdan veya camdan bir lamba gören, Allah'ın yardımına mazhar olup ibadete yönelir. Böyle bir lamba yaktığını gören, büyük hayra ve şerefe nail olur. Şifaya kavuşur, selamete çıkar. Lambayı söndüren, şeref ve makamına kendi eliyle zarar verir. Lambanın kendiliğinden söndüğünü gören, hastaysa; vefat eder. Tüccarsa; zarara uğrar.Lambanın şiddetli bir rüzgar sebebiyle sönmesi, devlet idarecilerinin o bölgede zulmedeceklerine işarettir. Herhangi bir madenden lamba görmek; o madenin tabirde temsil ettiği zat sayesinde izzet ve devlete kavuşmaktır.Lamba makinesini bozuk görenin, işleri bozulur. Şişesinin kırık yahut çatlak olması, itibar kaybıdır. Lambanın fitilinin uzun olması, görülecek hayrın büyüklüğüne işaret eder.Bir şahsın kendisine yanmakta olan lamba verdiğini gören, o zattan menfaat bulur; birine lamba verdiğini gören, ona fayda sağlar. Lambanın kırıldığını gören, vefat eder yahut şerefini kaybeder.Bazı tabirciler lambayı; güzel bir kadınla yorumlamış-lardır. Lamba bulmak ve almak; evliliktir. Lambayı üfleyerek söndüren, eşini boşar. Bekar bir insanın lambayı bu şekilde söndürmesi, boşboğazlığı sebebiyle gözden düşmesidir. Sönmüş lamba gören, ibadette tembellik eder.</p></body></html>
