<!DOCTYPE html><html><head><title>Rüyada Pencere Kapatmak - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Pencere Kapatmak</h1><p>Rüyada pencere kapatmak, çok yakın olunan, her türlü sırrın paylaşıldığı bir dostla araya girecek soğukluğa ve kavgaya işaret eder. Yanlış anlaşılmalar yüzünden yaşanan kırcı sözler ve davranışların kişinin kendi içine kapanmasına neden olacağı gibi, özel hayatı hakkında kimseyle konuşmama kararı alan rüya sahibinin tüm arkadaşlarıyla arasına mesafe koymak isteyeceğine de yorumlanır. Pencere kapatmak akrabalara ve aile işlerine karışan kişilere karşı da mesafeli duruş sergilemek, insanlara kırmızı çizgileri geçmemeleri konusunda ikazlarda bulunmak şeklinde de tabir edilir. İş sahibi olan veya yönetici konumunda olan kimselerin işten çıkarmak zoruna kalacakları çalışanlarla sıkıntılı diyaloglar yaşayacaklarına, evli olan kimseler için eşlerinin kendilerinden ayrılmak isteyeceğine de delalettir. Ayrılık, küslük, kavga, tartışma ve yalnızlık anlamlarına gelen rüya, bir süre yalnız kalmanın kişi için en doğrusu olacağına da dikkat çeker.</p><h2>Rüyada Pencere Kapatıp Sonra Açmak</h2><p>Genellikle kararsızlık içinde olunan bir durum nedeni ile kişinin sıkıntıya düşeceğine, belirsizlikler yaşanması yüzünden gelecek için adım atmakta zorluk çekileceğine işaret eder. Daha önce alınan bir karardan vazgeçmek şeklinde de yorumlanan rüya, ayrılık yaşayan kişilerin eşleri veya beraber oldukları kimse ile yeniden bir araya geleceklerine de alamettir. Araya küslük giren bir arkadaşla karşılaşarak barışmak ve arayı düzeltmek anlamına da gelir.</p><h2>Rüyada Eski Bir Pencere Kapatmak</h2><p>Eski, dökülen bir pencere kapatmak iş işten geçtikten sonra harekete geçmek anlamına gelir ve kişinin bazı atılımlar konusunda geç kaldığını ifade eder. Doğru zamanda hareket edemeyen rüya sahibinin yaşayacağı hayal kırıklığının uzun süreceğini ve geçmişte kalan bir fırsatı simgeler.</p><h2>Rüyada Pencere Kapatmanın Psikolojik Yorumu</h2><p>Psikolojik olarak yalnız kalmayı yeğleyen, insanlarla olan bağını zayıflatan ve kimseyle çok samimi olmadan yaşayan kişileri ifade eder. Aynı zamanda çok değer verilen, sevilen bir kimseden görülen yanlış bir hareket ya da üzücü söz nedeni ile kişinin herkese karşı güven kaybı yaşamasına da yorumlanır.</p></body></html>
