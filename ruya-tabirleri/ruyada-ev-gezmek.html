<!DOCTYPE html><html><head><title>Rüyada Ev Gezmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Ev Gezmek</h1><p>Rüyada ev gezmek çok zinde hissetmek ve üzerindeki her türlü baskıdan kurtulmak, tamamen özgür olmak demektir. Özel hayatın çok iyi gittiğine ve bundan sonraki zamanlarda kişinin aileleri tanıştırıp, yuva kurmak yolunda önemli adımlar atacağını da bildirir. Tek başına ev gezmek gelecek planlarını yaparken daha çok birikim amaçlı düşünceler üretmek, ideallerine ve hayallerine ulaşacak şekilde hareket etmek anlamındadır. Sevdiği kişiyle ev gezen kimseler için kariyerlerini yaparken gönüllerindeki gibi bir evlilik gerçekleştireceklerini ve hem iş, hem de aile hayatında mutluluğu yakalayarak, eğlenceli, stressiz bir hayat sürdüreceklerini bildirir. Aile üyeleri, kardeşleri ile beraber kalabalık şekilde ev gezmek ise büyük bir değişikliğin kapıda olacağına haber verir. Hem iş, hem yaşanılan yer bakımından kişinin tüm hayatını etkileyecek bazı kararlar alınacağını, daha güzel bir yaşama başlangıç yapılacağını ifade eder.</p><h2>Rüyada Ev Gezmesine Gitmek</h2><p>Ev gezmesine girmek, misafir olmak genellikle karşılıklı münazara edilecek meselelerde uzlaşmaya varılacağına ve kişinin hem kendisi, hem de ailesi için söz konusu olan tartışmalı durumlardan gönül rahatlığı ile çıkacağına alamettir. Birden fazla eve ziyarete gitmek ise sosyal açıdan çok yoğun geçecek zamanların işareti olurken, uzun yoldan gelecek pek çok misafirin ağırlanacağı bir dönemin de habercisidir.</p><h2>Rüyada Ev Almak</h2><p>Güzel haberlerin, hayırlı gelişmelerin işareti olan rüya gerçek hayatta da kişinin ev sahibi olacağını, ettiği duaların kabul olduğunu görerek inancına daha fazla sarılacağını haber verir. Ağız tadıyla, mutlu ve huzurlu günler geçirileceğini, aynı çatı altında yaşayan herkesin yüzünden gülücüklerin eksik olmayacağını haber verir. Taşınmak veya bir başka şehre yerleşme kararı almak gibi anlamları da vardır.</p><h2>Rüyada Ev Gezmenin Psikolojik Yorumu</h2><p>Geçmişteki olayları hatırlamaya çalışmak, özellikle bazı detaylar konusunda ısrarcı olmak ve bugün yaşanan sıkıntıların temelini geçmişte kalan, hatırlanmayan anılara bağlamak demektir. Melankoli ve aşırı romantik duyguların etkisinde olunduğunun tabiridir.</p></body></html>
