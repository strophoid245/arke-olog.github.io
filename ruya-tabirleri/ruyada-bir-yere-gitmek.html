<!DOCTYPE html><html><head><title>Rüyada Bir Yere Gitmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Bir Yere Gitmek</h1><p>Rüyada bir yere gitmek, gidilen yere göre ve rüyanın genel seyrine göre yorumlanmalıdır. Genel olarak bir yere gittiğini ama neresi olduğunu hatırlamayan kişiler, ani gelişen bir durum veya alınan bir haber üzerine yola çıkarlar. Yolculuk hazırlığı dışında, yetişmesi gereken işlerle ilgili aksilikler yaşanacağına ve kişinin telaşlı bir döneme gireceğini de bildirir. Tatil amaçlı bir yere gittiğini gören kimse eski arkadaşları ile bir araya gelir ve güzel bir gün geçirir. Bir kimseyi ziyaret için bir yere gittiğini görmek ise, kişinin alacağı sürpriz bir hediyeyi işaret eder.</p><h2>Rüyada Bir Yerden Dönmek</h2><p>Ziyaretten dönüldüğünü gören kimse eşiyle arasındaki tartışmalı durumları sona erdirir ve eski neşeli günlerine geri döner. Yolculuktan döndüğünü gören kimseler ise, küs oldukları veya aralarında husumet bulunan kişiler ile barışırlar. İşten ayrılan kimseler için aynı işe geri dönmek anlamına da gelen rüya, bazı durumlarda kişinin ne yapacağını bilemediği bir olayın pençesine düşeceği, elinde avucunda ne varsa belirsiz bir durum için harcayacağı ve sonradan çok büyük pişmanlıklar yaşayacağı şeklinde de tabir edilir.</p><h2>Rüyada Bir Yerden Başka Bir Yere Gitmek</h2><p>Rüya sahibinin kararsızlık, şüphe ve inançsızlık içinde olacağına, elini attığı hiçbir işte başarı kaydedemeyip, başkalarının gözünde gülünç durumlara düşeceğine, itibarını zedeleyen saçma hareketler yapacağına yorumlanacağı gibi, ayıplanacak tavır ve sözlere de işaret eder. Sürekli fikir değiştiren biri olunduğu için kimsenin güvenini kazanamayacak olmaya da delalet eder.</p><h2>Rüyada Bir Yere Gitmenin Psikolojik Tabiri</h2><p>Dengesiz, kararsız bir ruh haline işaret eden rüya, gelecek konusunda ne yapacağını bilememenin, hem iş, hem de özel hayat ile ilgili konularda başkalarına danışılsa bile bir türlü harekete geçilemediğinin de işaretidir. Bir yere gittiğini gören ama nereye gittiğini bilmeyen kişiler gerçek yaşamlarında da hedefi olmayan ve rüzgar nereden eserse oraya meyleden kimselerdir.</p></body></html>
