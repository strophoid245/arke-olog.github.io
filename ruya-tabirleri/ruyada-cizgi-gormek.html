<!DOCTYPE html><html><head><title>Rüyada Çizgi Görmek - Rüya Tabirleri - Arkeolog</title><meta charset="utf-8"/><script src="/assets/script.js"></script></head><body><h1>Rüyada Çizgi Görmek</h1><p>Rüyada çizgi görmek, kişi için gidilen yolun doğru olduğunun kanıtıdır ve gelecek açısından şansın kişiden yana olmasıyla beraber, iyi bir kariyere sahip olunacağının da müjdesini verir. İş hayatı ile özel hayatı birbirinden doğru şekilde ayıran rüya sahibinin, etrafındaki olaylardan etkilenmeden işini sürdüreceğine, hayatı boyunca ilkeli ve prensipli bir tutum benimseyeceğini ve kişiliği ile her açıdan takdir toplayacağını tabir eder. Düz bir çizgi her zaman başarının, mutluluğun, hayat standardının düşmeyeceğinin, belli bir düzen içinde yaşanacağının habercisi olduğu gibi, bazı durumlarda stabil olunacağını da ifade eder. Eğer hasta biri bu rüyayı görürse iyileşmez ama hastalığı da ilerlemez. Fakir biri için maddi durumu iyileşmese de daha da zayıflamayacağının ifadesidir.</p><h2>Rüyada Yüzde Çizgi Görmek</h2><p>Kendi yüzünde çizgi ya da çizgiler gören kişinin içinde kalan bir ezikliğin, ruhundaki bir eksikliğin ifadesidir. Yaşlı birinin yüzünde çizgi görmek akli dengenin yitirilmesi, bu kişinin akıl sağlığının bozulması yüzünden hastaneye yatırılması manasına gelir. Kendi yüzünde derinlemesine, birden fazla çizgi görmek hastalanmaya, düşüncelerde bulanıklığa ve unutkanlık yüzünden tehlikeli durumlar yaşamaya alamet eder.</p><h2>Rüyada Elde Çizgi Görmek</h2><p>Elin içinde görülen çizgiler kişinin kaderini işaret eder. Çizgiler muntazamsa rahat ve bollukla geçecek bir hayata, aile saadeti içinde olmaya, büyük bir aşk yaşamaya ve iyi evlatlara sahip olmaya yorumlanır. El içindeki kesik kesik çizgiler ise, pek çok bitişin ve başlangıcın yapılacağına alamettir. İdeali kurulan bir hayattan ziyade şartların elverdiği şekilde yaşanacağını delalet eder. El üstündeki çizgiler ise torun torba sahibi olacak kadar uzun, sağlıklı bir ömre kavuşmaya alamettir.</p><h2>Rüyada Çizgi Görmenin Psikolojik Yorumu</h2><p>Yaşanan her şeyin kişide bir iz bıraktığını ve rüya sahibinin sürekli olarak yaşadıklarını düşündüğünü, geçmişini bugününe taşıdığını, melankoliye yatkın biri olduğunu da bildirir. Kontrol hastası olan kişileri de sembolize eder.</p></body></html>
