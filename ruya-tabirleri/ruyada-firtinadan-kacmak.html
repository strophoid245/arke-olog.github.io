<!DOCTYPE html><html><head><title>Rüyada Fırtınadan Kaçmak - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Fırtınadan Kaçmak</h1><p>Rüyada fırtınadan kaçmak akıllıca çözümler bulmak suretiyle kişinin her türlü problemini halledeceğini ve iş yaşantısındaki pürüzleri ortadan kaldıracağını müjdeler. Ayrıca gereksiz bir tartışmadan veya kavgadan kaçınarak ikili ilişkilerin bozulmasını engellemek, ev içinde gerginlik oluşmaması için bazı meseleleri alttan alan rüya sahibinin bu olgun ve sakin yapısının meyvelerini ilerleyen zamanlarda alacağının da tabiridir. Kişiye maddi açıdan yük olan birinden veya bir işten sıyrılmaya çalışmak, aşırı sosyal yaşantıdan uzak daha sakin bir hale dönmek demek olan rüya, yaşantıda meydana gelecek önemli değişikliklerin de ifadesidir. Rüya sahibinin kendisini korumaya alacağını bildiren rüya, hayatın yüklerinden sıyrılmak için çözümler üretileceğini,  zorluk çekilecek durumlar içine girmek yerine mevcut hayat düzenini korumaya çalışmayı da alamet eder.</p><h2>Rüyada Fırtınaya Yakalanmak</h2><p>Olumsuz durumlar yaşamak ve hayat dengelerinde değişime uğramak manasına gelir. Rüya sahibini sıkıntıya düşürecek haberlere de yorumlanan rüya aynı zamanda mecburiyetten ev taşımak veya başka şehre taşınmak, gönülsüzce bir yola çıkmak şeklinde de yorumlanır. Fırtınaya yakalanan kişiler hayatlarında önemsedikleri insanlarla tartışır veya kavga ederler ve bazı olumsuzlukların arka arkaya gelmesinden ötürü bunalırlar. Tedbir alınmadığı takdirde hem iş hayatında hem de ev hayatında bazı problemler yaşanacağının da haberini verir.</p><h2>Rüyada Fırtınada Evin Çatısının Uçması</h2><p>Ev hayatı ile ilgili beklenmedik, ani ve kötü haberlerin peş peşe geleceğini, keder verecek gelişmeleri ifade eder. Aile büyüklerinden birinin vefatına yorumlanan rüya, kişiye elem verecek olayların bu dönemde yaşanması ile hane içinde derin üzüntülerin meydana geleceğini, huzurlu ve mutlu günleri geride bırakan kişinin bir müddet kendini üzgün ve mutsuz hissedeceğini tabir eder.</p><h2>Rüyada Fırtınadan Kaçmanın Psikolojik Yorumu</h2><p>Gerçeklerden ve kişiyi kederlendirecek veya karamsarlığa itecek düşüncelerden kaçmanın ifadesidir. Rüya sahibinin problemleri ile başa çıkmakta yetersiz kaldığını, olayları görmezden gelerek sorunları geçiştirme yoluna gittiğini ifade eder.</p></body></html>
