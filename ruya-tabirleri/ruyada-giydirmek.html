<!DOCTYPE html><html><head><title>Rüyada Giydirmek - Rüya Tabirleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rüyada Giydirmek</h1><p>Rüyada giydirmek, ne tür bir eşyanın kullanıldığına göre anlam değiştirir. Tanıdığı birine elbise giydirmek o kimsenin ayıbını veya bir hatasını görüp hemen kapatmaya çalışmak, bu kişinin rencide olmasını engellemek anlamına gelir. Tanımadığı birine kıyafet giydirdiğini görenler hayır işleri yapar ve çok sevap kazanacakları işlerde bulunurlar. Aynı zamanda hayır duası almak ve işlerinin yolunda gitmesi sayesinde huzurlu bir yaşam sürmek demektir. Karısına gelinlik giydirdiğini gören kişilerin aşkları uzun ömürlü olur ve her anlamda karşılıklı sevginin, saygının egemen olduğu beraberlikler yaşarlar. Bir genç kıza gelinlik giydirmek ise görücü gitmeye veya gelinmesine tabir olur. Bir erkeğe elbise giydirmek fikir sahibi olunmayan konularda insanları yanlış yönlendirmeye delalettir.</p><h2>Rüyada Yoksul Bir Çocuğu Giydirmek</h2><p>Rüyasında yoksul bir çocuğa üst baş alıp giydirmek, gerçek hayatta da iyilik yapmak ve insanlara yardım etmek için eldeki tüm imkanları seferber etmek manasına gelir. Çocuk okutmak veya kimsesiz bir gencin eğitimine katkıda bulunmak demek olduğu gibi hayrat yaptırmak şeklinde de yorumlanır. Kişinin tüm ömründe başkalarına yaptığı iyilikler ve aldığı dualarla her anlamda huzurlu bir manevi yaşama sahip olacağını, karakterinden ötürü herkes tarafından sevgi, saygı göreceğini tabir eder.</p><h2>Rüyada Oyuncak Bebek Giydirmek</h2><p>Uzun süredir hayallerin peşinden gidildiğini ancak bu hayallerin kişinin gerçekleriyle uyuşmaması yüzünden hayal kırıklığı yaşanacağını, ısrarcı davranan kişilerin maddi kayıplar nedeniyle borçlanacaklarını ifade eder. Olmayacak işlerin peşinden gitmek, ailesinin ve sevdiklerinin uyarılarını dikkate almamak ve fevri davranmak sebebiyle kısa bir süreliğine karmaşa yaşamak, hayatı düzene sokamamak manasındadır.</p><h2>Rüyada Giydirmenin Psikolojik Yorumu</h2><p>Sorumluluk konusunda zayıf davranan veya isteksiz olan kişilerin sürekli olarak bahanelerin arkasında sığındıklarını veya olayların olumsuz sonuçlarını üstlenmeyip başkalarına yıkmalarını ifade eder. Aşırı bağımsız yaşamak adına başkalarının omuzlarına yük bindirmenin tabiri olduğu gibi, inkar eğiliminde olunduğunun da işaretidir.</p></body></html>
