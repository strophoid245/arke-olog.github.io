<!DOCTYPE html><html><head><title>Sayfa 387 - Hadisler - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><div class="card my-3"><div class="card-body"><p class="card-text">İbnu Abbas (ra)'a (bir gün): "İçimde duyduğum bu (fena) şeyler de ne?" diye sormuştum. Bana: "Ne hissediyorsun ki?" dedi. Ben: "Vallahi (onlar çok fena!) dilime alamam!" dedim. "Şekk nevinden bir şey mi?" dedi ve güldü. Sonra açıkladı: "Bu (çeşit vesveseler)den hiç kimse kurtulamaz. Nitekim Allah Teala hazretleri (Resulüne) şu ayeti inzal buyurmuştur. (Mealen): "Eğer sana indirdiğimiz (kitapta anlatılan bu kıssalar) hakkında bir şüphen varsa, senden evvel indirilmiş olanları okuyanlara sor. Andolsun ki, sana Rabbinden hak (olan kitap) gelmiştir, sakın şüphe edenlerden olma!" (Yunus 94). İbnu Abbas bana dedi ki: "Eğer içinde herhangi bir vesvese bulursan şöyle de: "O (Allah), hem evveldir, hem ahirdir, hem zahirdir, hem batındır. O herşeyi bilendir" (Hadid 3). </p><h6 class="card-text text-muted m-0 text-right">Ebu Davud, Edeb 118, (5110)<br/>Nefisle İlgili Eedebe Giren Hadisler | Nefsin Afetlerine Temas Eden Hadisler | Ebu Zümeyl</h6></div></div><div class="card my-3"><div class="card-body"><p class="card-text">Resulullah (sa) buyurdular ki: "Kim görmediği halde rüya görme iddiasına kalkarsa (kıyamet günü) arpa daneciğine düğüm atması teklif edilir. Kim de kendisinden hoşlanmadıkları halde, bir grubun konuşmasını dinleme gayretine düşerse kıyamet günü kulağına erimiş kurşun dökülür. Kim bir sureti tasvir ederse (kıyamet günü) azaba uğrar ve bu yaptığına ruh üflemesi emredilir, ama üfleyemez." </p><h6 class="card-text text-muted m-0 text-right">Buhari, Ta'bir 45; Ebu Davud, Edeb 96, (5024); Tirmizi, Rü'ya 8, (2284)<br/>Nefisle İlgili Eedebe Giren Hadisler | Nefsin Afetlerine Temas Eden Hadisler | İbnu Abbas</h6></div></div><div class="card my-3"><div class="card-body"><p class="card-text">Resulullah (sa) buyurdular ki: "Şurası muhakkak ki, en büyük yalanlardan biri, kişinin kendisini babasından başka birisine nisbet etmesi veya görmediği bir şeyi gözlerinin gördüğünü iddia etmesi, yahut da Resulullah (sa)'ın söylemediği bir şeyi O'na söyletmesidir." </p><h6 class="card-text text-muted m-0 text-right">Buhari, Menakıb 5<br/>Nefisle İlgili Eedebe Giren Hadisler | Nefsin Afetlerine Temas Eden Hadisler | Vasile İbnu'l-Eska'</h6></div></div><div class="card my-3"><div class="card-body"><p class="card-text">Sabit İbnu Dahhak radıyallahu anh anlatmıştı: "Resulullah (sa) buyurdular ki: "Kim, bile bile, yalan yere İslam'dan başka bir din ile yemin ederse, bu kimse dediği gibidir. Kim kendisini bir şeyle öldürüp (intihar ederse) kıyamet günü. o şeyle azab verilir. Kişinin gücü dışında olan bir şey üzerine yaptığı nezir muteber değildir. Mü'mine lanet etmek onu öldürmek gibidir. Bir mü'mine küfür nisbet etmek onu öldürmek gibidir. Kim kendisini bir şeyle keserse kıyamet günü onunla kesilir. Kim malını çok göstermek için yalan bir iddiada bulunursa, Allah onun azlığını artırır." </p><h6 class="card-text text-muted m-0 text-right">Buhari, Eyman 7, Cenaiz 84, Edeb 44, 73; Müslim, İman 176, (110); Tirmizi, İman 16, (2638); Ebu Davud, İman 9, (3257); Nesai, Eyman 7, (7, 5, 6)<br/>Nefisle İlgili Eedebe Giren Hadisler | Nefsin Afetlerine Temas Eden Hadisler | Ebu Kılabe</h6></div></div><div class="card my-3"><div class="card-body"><p class="card-text">Bir kavimde gulül (denen devlet malından hırsızlık) zuhur ederse, Allah o kavmin kalplerine korku atar. Bir kavim içinde zina yayılırsa orada ölümler artar. Bir kavim, ölçü ve tartılarda (hile yaparak) miktarı azaltırsa Allah ondan rızkı keser. Bir kavmin (mahkemelerinde) haksız yere hükümler verilirse, o kavimde mutlaka kan yaygınlaşır. Bir kavm ahdinden dönüp gadre yer verirse, Allah onlara mutlaka düşmanlarını musallat eder." </p><h6 class="card-text text-muted m-0 text-right">Muvatta, Cihad 26, (2, 460)<br/>Nefisle İlgili Eedebe Giren Hadisler | Nefsin Afetlerine Temas Eden Hadisler | İbnu Abbas</h6></div></div><div class="card my-3"><div class="card-body"><p class="card-text">Resulullah (sa) buyurdular ki: "İnsanlar arasında Allah'ın en çok buğzettiği üç kişi vardır: 1-Harem'de sapıtıp haktan ayrılan, 2-İslam'a girdiği halde cahiliye sünnetini arayan, 3-Haksız yere, kanını dökmek için bir adamdan kan talep eden." </p><h6 class="card-text text-muted m-0 text-right">Buhari, Diyat 9<br/>Nefisle İlgili Eedebe Giren Hadisler | Nefsin Afetlerine Temas Eden Hadisler | İbnu Abbas</h6></div></div><div class="card my-3"><div class="card-body"><p class="card-text">Anlattığına göre, Hz. Muaviye radıyallahu anh kendisine: "Resulullah (sa)'dan işittiğin bir şeyi bana yaz" diye mektup yazmıştır. O da Hz. Muaviye'ye şunu yazmıştır: "Resulullah (sa)'ın şöyle söylediğini işittim: "Allah Teala hazretleri, sizin için üç şeyi mekruh addetti: 1-Dedikodu, 2-Malın ziyanı, 3-Çok sual!.." </p><h6 class="card-text text-muted m-0 text-right">Buhari, Zekat 53, Edeb 6; Müslim, Akdiye 35, (539)<br/>Nefisle İlgili Eedebe Giren Hadisler | Nefsin Afetlerine Temas Eden Hadisler | Muğire İbnu Şu'be</h6></div></div><div class="card my-3"><div class="card-body"><p class="card-text">Siz bir kısım ameller işliyorsunuz ki, onlar sizin nazarınızda kıldan daha ince (daha ehemmiyetsiz)dir. Halbuki biz onları, Resulullah zamanında helake atıcılardan addederdik." </p><h6 class="card-text text-muted m-0 text-right">Buhari, Rikak 32<br/>Nefisle İlgili Eedebe Giren Hadisler | Nefsin Afetlerine Temas Eden Hadisler | Enes</h6></div></div><div class="card my-3"><div class="card-body"><p class="card-text">(Sahabiler İslami takvimin başlangıcını tesbit ederken) ne Resulullah (sa)'ın bi'set zamanına ne de vefat zamanına itibar etmediler. Fa­kat Medine'ye gelişine itibar ettiler. </p><h6 class="card-text text-muted m-0 text-right">Buhari, Menakıbu'l-Ensar 48<br/>Hicret Hakkında | HİCRETLER BÖLÜMÜ | Sehl İbnu Sa'd</h6></div></div><div class="card my-3"><div class="card-body"><p class="card-text">Resulullah (sa) buyurdular ki: "Hediyeleşin, zira hediye, kalpteki kuşkuları giderir. Komşu kadın, komşusu kadından gelen (hediyeyi) hakir görmesin, bir koyun paçası parçası olsa bile." </p><h6 class="card-text text-muted m-0 text-right">Tirmizi, Vela ve'l-Hibe 6, (2131)<br/>Hediye Hakkında | HEDYE BÖLÜMÜ | Ebu Hureyre</h6></div></div><div class="card my-3"><div class="card-body"><p class="card-text">Resulullah (sa), hediyeyi kabul eder, ona karşılıkta bulunurdu. </p><h6 class="card-text text-muted m-0 text-right">Buhari, Hibe 11; Ebu Davud, Büyu 87, (3536); Tirmizi, Birr 34, (1954)<br/>Hediye Hakkında | HEDYE BÖLÜMÜ | Aişe</h6></div></div><div class="card my-3"><div class="card-body"><p class="card-text">Resulullah (sa) buyurdular ki: "Bana bir koyunun inciği kadar ayağı hediye edilse kabul ederim, böyle bir yemeği yemeye çağrılsam icabet ederim." </p><h6 class="card-text text-muted m-0 text-right">Tirmizi, Ahkam 10, (1338)<br/>Hediye Hakkında | HEDYE BÖLÜMÜ | Enes</h6></div></div><div class="card my-3"><div class="card-body"><p class="card-text">Kisra, Resulullah (sa)'a, bazı şeyler hediye etti. Aleyhissalatu vesselam ondan bu hediyeleri kabul etti. Diğer krallar da ona hediyede bulundu­lar, o da onlardan bunu kabul etti. </p><h6 class="card-text text-muted m-0 text-right">Tirmizi, Siyer 23, (1576)<br/>Hediye Hakkında | HEDYE BÖLÜMÜ | Ali</h6></div></div><div class="card my-3"><div class="card-body"><p class="card-text">Resulullah (sa)'a bir hediyede bulunmuştum. Bana: "Müslüman mı oldun?" diye sordu. "Hayır!" dedim. "Ben müşriklerin hediyesini almaktan menolundum!" buyurdular (ve hediyemi almadılar). </p><h6 class="card-text text-muted m-0 text-right">Ebu Davud, Haraç 35, (3057); Tirmizi, Siyer 24, (1577)<br/>Hediye Hakkında | HEDYE BÖLÜMÜ | İyaz İbnu Himar</h6></div></div><div class="card my-3"><div class="card-body"><p class="card-text">Bir bedevi Resulullah (sa)'a, genç bir deve hediye etti. Resulullah (sa) ona makubil altı genç deve verdi. Bedevi, memnun kalmadı. Bu hal, Aleyhissalatu vesselam'a ulaştı. Allaha hamd ü senadan sonra: "Falan kimse bana bir deve hediye etti. Ben ona mukabil altı deve verdim. Buna rağmen memnun olmamış. [Allah'a] yemin olsun, [şu gün­den sonra Muhacirler], Kureyşliler, Ensariler, Sakifliler veya Devsliler dışında kimseden hediye almamaya azmettim." buyurdular. </p><h6 class="card-text text-muted m-0 text-right">Tirmizi, Menakıb, (3940, 3941); Ebu Davud, Büyu 82, (3537); Nesai, Umra 5, (6, 280)<br/>Hediye Hakkında | HEDYE BÖLÜMÜ | Ebu Hureyre</h6></div></div><p class="mb-5"><a class="btn btn-success m-1" href="/hadisler/sayfa-386.html">Önceki Sayfa</a><a class="btn btn-success m-1" href="/hadisler/sayfa-388.html">Sonraki Sayfa</a></p></body></html>
