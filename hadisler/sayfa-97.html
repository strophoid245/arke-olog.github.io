<!DOCTYPE html><html><head><title>Sayfa 97 - Hadisler - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><div class="card my-3"><div class="card-body"><p class="card-text">Yevm-i nahrde (kurban gününde) Resulullah (sav)'ı taşlamayı binerek yaparken gördüm. Taşlarını devesinin üzerinde iken atmış ve şöyle demişti: "Menasikinizi benden alın. Bilemiyorum, belki de bu haccdan sonra hacc yapamam." </p><h6 class="card-text text-muted m-0 text-right">Müslim, Hacc 310, (2197); Ebu Davud, 78 (1970); Nesai, Hacc 220, (5, 270)<br/>Binerek Ve Yürüyerek Taşlama | HACC VE UMRE BÖLÜMÜ | Cabir</h6></div></div><div class="card my-3"><div class="card-body"><p class="card-text">Resulullah (sav) efendimiz buyurdular ki: "(Taharet maksadıyla) taş kullanmak tektir. Şeytana atılan taş tektir. Safa ile Merve arasında sa'y tektir, tavaf da tektir. Öyle ise sizden biri (taharet için) taş kullanacaksa bunu da tek kılsın." </p><h6 class="card-text text-muted m-0 text-right">Müslim, Hacc 315, (1300)<br/>Remy Hakkında Mütefferik Hadisler | HACC VE UMRE BÖLÜMÜ | Cabir</h6></div></div><div class="card my-3"><div class="card-body"><p class="card-text">Resulullah (sav) şöyle demiştir: "Atılan taşlardan kabul edilenler kaldırılmasaydı, Sebir dağından daha büyük bir yığın ortaya çıkardı." [Rezin'in ilavesidir. Hadis Münziri'nin et-Tergib ve't-Terhib'inde kaydedilmiştir (2, 131)] </p><h6 class="card-text text-muted m-0 text-right">Rezin<br/>Remy Hakkında Mütefferik Hadisler | HACC VE UMRE BÖLÜMÜ | İbnu Abbas</h6></div></div><div class="card my-3"><div class="card-body"><p class="card-text">Resulullah (sav) cemretu'l-Akabe'ye geldi, taşlarını attı, sonra Mina'daki menziline (konakladığı yere) geldi ve kurbanını kesti. Sonra berbere: "Al!" dedi ve sağ yanını işaret etti. Sonra sol tarafını işaret etti, sonra (kesilen saçları) halka vermeye başladı. (Bir rivayette şöyle denir: "Sağ yandan kesileni sağındakilere, sol yandan kesileni de Ümmü Süleym'e verdi." Bir rivayette de şöyle denmiştir: "Sol taraftan kesilenleri Ebu Talha'ya verdi ve ona: "Bunu halka dağıt" diye emretti.") </p><h6 class="card-text text-muted m-0 text-right">Buhari, Vudu 33; Müslim, Hacc 323, (1305); Tirmizi, Hacc 73, (912); Ebu Davud, Menasik 79, (1981)<br/>Halk Ve Taksir Hakkında | HACC VE UMRE BÖLÜMÜ | Enes</h6></div></div><div class="card my-3"><div class="card-body"><p class="card-text">Resulullah (sav) kadının saçını traş etmesini yasakladı. [Rezin'in ilavesinde: "...Haccda da, umrede de" ziyadesi vardır. Bu ziyadeden sonra (Rezin ilaveten şunu) der: "Onlara sadece teksir (kısaltma) gereklidir."] </p><h6 class="card-text text-muted m-0 text-right">Tirmizi, Hacc 75, (914)<br/>Halk Ve Taksir Hakkında | HACC VE UMRE BÖLÜMÜ | Ali</h6></div></div><div class="card my-3"><div class="card-body"><p class="card-text">Resulullah (sav): "Ey Allahım, traş olanlara rahmet et" diye dua etmişti. Yanındakiler: "Kısaltanlara da ey Allah'ın Resulü!" dediler. Resulullah (sav) efendimiz: "Ey Allahım traş olanlara rahmet et!" diye duasını tekrar etti. Yanındakiler tekrar: "Kısaltanlara da Ey Allah'ın Resulü!" dediler, bu sefer: "Kısaltanlara da!" buyurdu." </p><h6 class="card-text text-muted m-0 text-right">Buhari, Hacc 127; Müslim, Hacc 316, (1301); Muvatta, Hacc 184, (1, 395); Tirmizi, Hacc 74, (913); Ebu Davud, Menasik 79, (1979)<br/>Halk Ve Taksir Hakkında | HACC VE UMRE BÖLÜMÜ | İbnu Ömer</h6></div></div><div class="card my-3"><div class="card-body"><p class="card-text">Resulullah (sav): "Ey Allahım, traş olanlara mağfiret et!" demişti, yanındakiler: "Ey Allah'ın Resulü! Kısaltanlar için de (dua ediver!)" dediler. Resulullah (sav) yine: "Ey Allahım, traş olanlara mağfiret et!" buyurdu. Yanındakiler: "Ey Allah'ın Resulü! Kısaltanlar için de (dua ediver!)" dediler. Resulullah (sav): "Ey Allahım, traş olanlara mağfiret et!" dedi.Yanındakiler: "Ey Allah'ın Resulü! Kısaltanlara da (dua ediver)" dediler. Resulullah (sav) (bu üçüncü talebte): "Kısaltanlara da!" dedi. </p><h6 class="card-text text-muted m-0 text-right">Buhari, Hacc 127; Müslim, 320, (1302)<br/>Halk Ve Taksir Hakkında | HACC VE UMRE BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Veda haccında Resulullah (sav)'ın, traş olanlara üç kere, kısaltanlara bir kere dua ettiğini işittim. </p><h6 class="card-text text-muted m-0 text-right">Buhari, Vudu 33; Müslim, Hacc 323, (1305); Tirmizi, Hacc 73, (912); Ebu Davud, Menasik 79, (1981)<br/>Halk Ve Taksir Hakkında | HACC VE UMRE BÖLÜMÜ | Ümmü'l Hüsayn</h6></div></div><div class="card my-3"><div class="card-body"><p class="card-text">Resulullah (sav) Veda haccında Mina'da, halkın meselelerini kendisine sorması için durmuştu. Bir adam gelip: "(Ben kurbanın traştan önce olacağını) bilemedim ve kurbandan önce traş oldum?" dedi. Resulullah (sav): "(Şimdi de kurbanını) kes, burada bir beis yok" cevabını verdi. Bir başkası daha gelip: "(Taşı kurbandan önce atmak gerektiğini) bilemedim ve taşlamayı yapmadan kurban kestim" dedi. Buna da: "Şimdi taşını at, bunda bir mahzur yok!" diye cevap verdi. O gün Resulullah (sav)'a "Şunu önce, yaptık"; "Bunu sonra yaptık" şeklinde takdim te'hirle ilgili her ne soruldu ise hepsine: "Yap, bunda bir mahzur yoktur!" diye cevap verdi. </p><h6 class="card-text text-muted m-0 text-right">Buhari, Hacc 131, İlm 23, 46, Eyman 15; Müslim, Hacc 327, (1306); Muvatta, Hacc 242, (1, 421); Tirmizi, Hacc 76, (916); Ebu Davud, Menasik 80, (2014); İbnu Mace, Menasik 74, (3051)<br/>İhramdan Çıkma (Tahallül) | HACC VE UMRE BÖLÜMÜ | Abdullah İbnu Amr İbni'l-As</h6></div></div><div class="card my-3"><div class="card-body"><p class="card-text">Resulullah (sav)'la birlikte ben de hacca çıktım. Halk kendisine müracaat ediyordu. Gelenlerden bazısı: "Ey Allah'n Resulü, tavaftan önce sa'y yaptım, bazı şeyleri vaktinden sonraya bıraktım veya vaktinden önce aldım (ne buyurursunuz, hükmü nedir?)" şeklinde soruyordu. Resulullah (sav) da: "Bunda bir günah yok. Ancak bir kimse bir Müslümanın ırzını makaslarsa (gıybetini ederse) o zalimdir, işte günah işleyen ve kendini helake atan odur." buyurdu. </p><h6 class="card-text text-muted m-0 text-right">Ebu Davud, Menasik 88, (2015)<br/>İhramdan Çıkma (Tahallül) | HACC VE UMRE BÖLÜMÜ | Üsame İbnu Şerik</h6></div></div><div class="card my-3"><div class="card-body"><p class="card-text">İbnu Ömer (ra), ifaza tavafını yapmış, fakat cehaletle henüz traş olmamış, kısaltma da yaptırmamış bir adama rastladı. Adama, dönüp traş olmasını veya saçını kısaltmasını, sonra da Beytullah'a yeniden ifaza tavafında bulunmasını emretti. </p><h6 class="card-text text-muted m-0 text-right">Muvatta, Hacc 189, (1, 397)<br/>İhramdan Çıkma (Tahallül) | HACC VE UMRE BÖLÜMÜ | Nafi'</h6></div></div><div class="card my-3"><div class="card-body"><p class="card-text">(Babam) Hz. Ömer (ra) buyurdu ki: "Kim cemretu'l-Akabe'ye taşını atar, sonra traş olur veya kısaltır ve de -yanında olduğu takdirde- kurbanını keserse, kendisine ihramlı iken haram olanlardan -kadına temas ve koku hariç- hepsi helal olur. Bunların haramlığı Beytullah'a yapacağı ifaza tavafına kadar devam eder. İfaza yapınca onlar da helal olur." </p><h6 class="card-text text-muted m-0 text-right">Muvatta, Hacc 221, (1, 410)<br/>İhramdan Çıkma Vakti | HACC VE UMRE BÖLÜMÜ | İbnu Ömer</h6></div></div><div class="card my-3"><div class="card-body"><p class="card-text">Bir kimse cemretü'l-Akabe'ye taşını attı mı kendisine -kadın dışında- haram olan her şey helal olur." Onun bu sözü üzerine: "Ya koku? (o da mı helal olur?)" diye soruldu. Dedi ki: "Gerçekten ben Resulullah (sav)'ı misk sürünürken gördüm. Yoksa o koku değil miydi?" </p><h6 class="card-text text-muted m-0 text-right">Nesai, Hacc, 231, (5, 277); İbnu Mace, Menasik 70, (3041)<br/>İhramdan Çıkma Vakti | HACC VE UMRE BÖLÜMÜ | İbnu Abbas</h6></div></div><div class="card my-3"><div class="card-body"><p class="card-text">(Veda haccında) yevm-i nahnn gecesinde Resulullah (sav)'la beraber olma nöbeti bende idi. O akşam, Vehb İbnu Zem'a ve beraberinde Ebu Ümeyye ailesinden bir adam olduğu halde, kamislerini giymiş olarak yanımıza geldiler. Resulullah (sav), Vehb (ra)'e: "Sen ifaza tavafını yaptın mı Ey Ebu Abdillah?" diye sordu. Vehb: "Hayır! Vallahi ey Allah'ın Resulü, yapmadım!" deyince, Resulullah (sav): "Öyleyse şu kamisi çıkar!" dedi. Vehb, onu başından çıkardı. Arkadaşı da kamisini basından çıkardı. Sonra Vehb sordu: "Niçin (çıkarıyoruz) Ey Allah'ın Resulü?" "Çünkü bugün, cemreye taş attığınız takdirde ihramdan çıkmanıza, yani size haram edilen her şeyin -kadın hariç- helal olmasına ruhsat tanındı. Eğer siz, Beytullah'ı tavaf etmeden akşama girerseniz, cemretü'l-Akabe'ye taş atmazdan önceki gibi haram olursunuz, bu hal Beytullah'ı tavaf edinceye kadar devam eder" diye cevap verdi. </p><h6 class="card-text text-muted m-0 text-right">Ebu Davud, Menasik 83, (1999)<br/>İhramdan Çıkma Vakti | HACC VE UMRE BÖLÜMÜ | Ümmü Seleme</h6></div></div><div class="card my-3"><div class="card-body"><p class="card-text">Beytullah'ı hacc maksadıyla olsun, başka maksadla olsun, her kim tavaf ederse tahallül etmiş (ihram yasaklarından çıkmış) olur." (İbnu Abbas'ın bu sözünü nakleden) Ata'ya: "Bunu neye dayanarak söylüyor?" diye soruldu. Şu cevabı verdi: "Cenab-ı Hakk'ın şu sözüne dayanarak: "Sonra varacakları yer Beyt-i Atik'a müntehidir" (Hacc 33). Kendisine şu cevap verildi: "Ama bu, Arafat'ta vakfeye durulduktan sonra olacaktır." Ata bu cevap üzerine açıkladı: "İbnu Abbas (ra) bunun Arafat vakfesinden önce ve sonra olacağını söylerdi. Bu hükmü, Hz. Peygamber (sav)'in Veda haccı sırasında Ashab'a verdiği ihramdan çıkma emrinden istinbat ediyordu." </p><h6 class="card-text text-muted m-0 text-right">Buhari, Megazi 77; Müslim, Hacc 206-208, (1244, 1245)<br/>İhramdan Çıkma Vakti | HACC VE UMRE BÖLÜMÜ | İbnu Abbas</h6></div></div><p class="mb-5"><a class="btn btn-success m-1" href="/hadisler/sayfa-96.html">Önceki Sayfa</a><a class="btn btn-success m-1" href="/hadisler/sayfa-98.html">Sonraki Sayfa</a></p></body></html>
