<!DOCTYPE html><html><head><title>Sayfa 362 - Hadisler - Arkeolog</title><meta charset="utf-8"/><script src="/assets/script.js"></script></head><body><div class="card my-3"><div class="card-body"><p class="card-text">Ebu Seleme öldüğü zaman şöyle dedim: "Garip adam, diyar-ı gurbette öldü. Ben de onun için öyle bir ağlayacağım ki, herkes ondan bahsetsin." Tam ağlamak için hazırlanmıştım ki, saidden, bana yardım etmek isteyen bir kadın geldi. Resulullah (sav) onunla karşılaştı ve kadına: "Sen, Allah Teala'nın tard ettiği şeytanı tekrar eve sokmak mı istiyorsun?" dediler. Bunun üzerine ben de ağlamaktan vazgeçtim ve ağlamadım. </p><h6 class="card-text text-muted m-0 text-right">Müslim, Cenaiz 10, (922)<br/>Ölüye Ağlama Ve Matem | ÖLÜM BÖLÜMÜ | Ümmü Seleme</h6></div></div><div class="card my-3"><div class="card-body"><p class="card-text">Resulullah (sav)'a Zeyd İbnu Harise, Ca'fer İbnu Ebi Talib ve Abdullah İbnu Ravaha (ra)'nın ölüm haberi gelince oturdu. (Halinden) üzüntülü olduğu belliydi. Ben kapı aralığından bakıyordum. Yanına bir adam geldi ve: "Ca'fer'in kadınları!" dedi ve onların ağladıklarını haber verdi. Aleyhissalatu vesselam derhal onları men etmesini emretti. Adam gitti ve sonra geri gelip: "Ben onları yasakladım, fakat onlar sözüme kulak asmadılar" dedi. Aleyhissalatu vesselam ikinci sefer emrederek kadınları bundan nehyetmesini söyledi. Ama o, kadınların yine kulak asmadıklarını haber verdi. Aleyhissalatu vesselam yine: "Yasakla onları!" buyurdu. Adam üçüncü sefer geri geldi ve: "Ey Allah'ın Resulü! Allah'a yemin olsun kadınlar bana -veya bize- galebe çaldılar" dedi. Aleyhissalatu vesselam: "Ağızlanna toprak saç!" emretti. </p><h6 class="card-text text-muted m-0 text-right">Buhari, Cenaiz 41, 46, Megazi 44; Müslim, Cenaiz 30, (935); Ebu Davud, Cenaiz 25, (3122); Nesai, Cenaiz 14, (4,15)<br/>Ölüye Ağlama Ve Matem | ÖLÜM BÖLÜMÜ | Aişe</h6></div></div><div class="card my-3"><div class="card-body"><p class="card-text">Resulullah (sav) Abdullah İbnu Sabit'e geçmiş olsun ziyaretine gelmişti. Onu, (Allah'ın emri) galebe çalmış buldu. Ona seslendi. Fakat cevap alamadı. Bunun üzerine Resulullah (sav) istircada bulundu "İnna lillahi ve inna ileyhi raciun" dedi ve: "(Biz yaşamanı isteriz ama, Allah'ın emri) bize galebe çaldı ey Ebu'r-Rebi!" dedi. Bunun üzerine kadınlar feryad edip ağlamaya başladılar. İbnu Atik (ra) kadınları susturmaya başladı. Ancak Aleyhissalatu vesselam: "Bırak onları ağlasınlar! Vacib olduğu zaman tek ağlayan ağlamayacak" buyurdu. "Vacib olan da ne?" dediler. "Öldüğü zaman (demektir)" dedi. Bunun üzerine kızı: "Allah'a yemin olsun, elimden gelse şehid olmanı isterim. Çünkü sen (cihad için gerekli teçhizatı) hazırladın" dedi. Aleyhissalatu vesselam da: "Allah onun ecrini niyetine göre verdi. Siz aranızda şehid olmayı ne zannedersiniz?" buyurdular. "Allah yolunda ölmek!" dediler. Aleyhissalatu vesselam açıkladı: "Öyleyse ümmetimin şehidleri cidden azdır. Bilesiniz: Taundan ölen şehittir, boğularak ölen şehittir, yeter ki seferi taatte olsun. Zatulcenb'ten ölen şehittir. İshalden ölen şehittir, yanarak ölen şehittir, yıkık altında ölen şehittir, çocuk karnında ölen kadın şehittir." </p><h6 class="card-text text-muted m-0 text-right">Muvatta, Cenaiz 36, (1, 233, 234); Ebu Davud, Cenaiz 15, (3111); Nesai, Cenaiz 14, (4, 13, 14)<br/>Ölüye Ağlama Ve Matem | ÖLÜM BÖLÜMÜ | Cabir İbnu Atik</h6></div></div><div class="card my-3"><div class="card-body"><p class="card-text">Resulullah (sav) Sa'd İbnu Ubade'ye geçmiş olsun ziyaretinde bulundu. (Yanına gelince) onu baygın buldu ve: "Ölmüş olmalı!" dedi. Yanındakiler: "Hayır" deyince, Aleyhissalatu vesselam ağladılar. Resulullah'ın ağladığını gören halk da ağladı. "İşitmiyor musunuz," buyurdular. "Allah Teala hazretleri ne gözyaşı sebebiyle ne de kalbin hüznüyle azab vermez. Ancak şunun sebebiyle azab verir! -ve dilini işaret ettiler- yahut da merhamet eder." </p><h6 class="card-text text-muted m-0 text-right">Buhari, Cenaiz 45; Müslim, Cenaiz 12, (924)<br/>Ölüye Ağlama Ve Matem | ÖLÜM BÖLÜMÜ | İbnu Ömer</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "(Izdırab ve matemi sebebiyle) yanakları yolan, üst başını yırtıp dövün)en, cahiliye duasıyla dua eden bizden değildir." </p><h6 class="card-text text-muted m-0 text-right">Buhari, Cenaiz 36, 39, 40, Menakıb 8; Müslim, İman 165, (103); Tirmizi, Cenaiz 22, (999); Nesai, Cenaiz 19, (4, 20)<br/>Ölüye Ağlama Ve Matem | ÖLÜM BÖLÜMÜ | İbnu Mesud</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Bir kimse ölünce, arkada ağlayanları kalkıp: "Vay benim dağım, vay efendim..." gibi sözler sarfederse, ona iki melek vekil kılınır, melekler ölen kimsenin göğsüne vura vura: "Sen öyle misin?" diye sorarlar." </p><h6 class="card-text text-muted m-0 text-right">Tirmizi, Cenaiz 24,(1003)<br/>Ölüye Ağlama Ve Matem | ÖLÜM BÖLÜMÜ | Ebu Musa</h6></div></div><div class="card my-3"><div class="card-body"><p class="card-text">Abdullah İbnu Ravaha (ra) bayılmıştı. Kızkardeşi Amra ağlamaya başladı: "Vay benim dağım, vay şuyum, vay buyum!" diye sayıp dökerek yakınıyordu. Abdullah ayrıldığı zaman: "Allah'a yemin olsun, o söylediklerini söylerken her defasında bana: "Sen böyle misin?" diye soruldu" dedi. Söylendiğine göre, Abdullah vefat ettiği zaman Amra arkasından ağlamadı. </p><h6 class="card-text text-muted m-0 text-right">Buhari, Megazi, 44<br/>Ölüye Ağlama Ve Matem | ÖLÜM BÖLÜMÜ | Nu'man İbnu Beşir</h6></div></div><div class="card my-3"><div class="card-body"><p class="card-text">Resulullah (sav), Abdurrahman İbnu Avf (ra)'ın elinden tuttu, oğlu İbrahim'e gittiler. Aleyhissalatu vesselam oğlunu can çekişir vaziyette buldu. Kucağına aldı ve ağladı. Abdurrahman: "Ağlıyor musun? Ağlamaktan bizi sen men etmedin mi?" dedi. Aleyhissalatu vesselam: "Hayır (ağlamaktan değil), iki ahmak, facir sesten yasakladım: Musibet sırasındaki ses; yüzleri tırmalamak, cepleri yırtmak ve şeytan matemi." </p><h6 class="card-text text-muted m-0 text-right">Tirmizi, Cenaiz 25, (1005)<br/>Ölüye Ağlama Ve Matem | ÖLÜM BÖLÜMÜ | Cabir İbnu Abdillah</h6></div></div><div class="card my-3"><div class="card-body"><p class="card-text">Kadınlardan biri dedi ki: "Ey Allah'ın Resulü! Bizim sana asi olmamamız gereken şu maruf (iyi amel) nedir?" Aleyhissalatu vesselam: "Matem yapmayın!" buyurdu. Kadın: "Ey Allah'ın Resulü! Falan sülale(nin kadınları) amcamın (vefatında matemime iştirak edip) yardımcım olmuşlardı. Benim de mukabeleten borcumu ödemem gerek" dedi. Aleyhissalatu vesselam kadına (matem için) izin vermedi. Kadın tekrar tekrar izin istedi. Kadın der ki: "Resulullah, sonunda onlara borcumu ödemem için izin verdi. Onlara olan borcumu ödedikten sonra hiç matem tutmadım, şu ana kadar bir başka mateme de katılmadım. Benim dışında matem tutmaya kadın da kalmadı." </p><h6 class="card-text text-muted m-0 text-right">Tirmizi, Tefsir, Mümtehine, (3304)<br/>Ölüye Ağlama Ve Matem | ÖLÜM BÖLÜMÜ | Esma Bintu Yezid İbni's-Seken</h6></div></div><div class="card my-3"><div class="card-body"><p class="card-text">Muhtazar (ölüme yakın) olunca: "Ben ölünce, kimse üzerime ezan okumasın, ben bunun, ölüm haberinin duyurulması olmasından korkarım. Zira ben Aleyhissalatu vesselam'ın ölüm haberinden yasakladığını işittim. Öyleyse ben öldüm mü, üzerime namaz kılsınlar. Beni Rabbime (sessizce) taşısınlar" dedi. </p><h6 class="card-text text-muted m-0 text-right">Tirmizi, Cenaiz 12, (986); İbnu Mace, Cenaiz 14, (1476)<br/>Ölüye Ağlama Ve Matem | ÖLÜM BÖLÜMÜ | Huzeyfe</h6></div></div><div class="card my-3"><div class="card-body"><p class="card-text">Resulullah (sav) matemci kadına da, onu dinleyene de lanet etti. </p><h6 class="card-text text-muted m-0 text-right">Ebu Davud, Cenaiz 20, (3128)<br/>Ölüye Ağlama Ve Matem | ÖLÜM BÖLÜMÜ | Ebu Saidi'l-Hudri</h6></div></div><div class="card my-3"><div class="card-body"><p class="card-text">Anlattığına göre, "Abdurrahman (İbnu Ebi Bekr es-Sıddik) (ra)'nın kabri üzerinde bir çadır görmüştü, seslendi: "Ey oğlum! Çadırı mezarın üstünden kaldır. Çünkü onu, (sağken işlediği) ameli gölgelemektedir." </p><h6 class="card-text text-muted m-0 text-right">Buhari, Cenaiz 82, (muallak olarak kaydetmiştir)<br/>Ölüye Ağlama Ve Matem | ÖLÜM BÖLÜMÜ | İbnu Ömer</h6></div></div><div class="card my-3"><div class="card-body"><p class="card-text">Bir adam, Arafat'ta Resulullah ile beraber dururken devesi onu (yere atıp) boynunu kırdı ve adam öldü. Aleyhissalatu vesselam: "Adamı su ve sidr ile gasledin, iki parça bezle kefenleyin, kefene tahnit yapmayın (koku sürmeyin). Başını da örtmeyin. Allah onu kıyamet günü telbiye ederek diriltecektir!" buyurdular. </p><h6 class="card-text text-muted m-0 text-right">Buhari, Cenaiz 20, 21, 22, Cezaus's-Sayd 13, 20, 21; Müslim, Hacc 94, (1206); Ebu Davud, Cenaiz 84, (3238, 3239, 3240, 3241); Tirmizi, Hacc 105, 1951); Nesai, Hacc 98, 99, 100, 101, (5, 195-197)<br/>Ölüyü Yıkama Ve Kefenleme | ÖLÜM BÖLÜMÜ | İbnu Abbas</h6></div></div><div class="card my-3"><div class="card-body"><p class="card-text">Ben Ümmü Gülsüm Binti Resulullah (sav)'ı yıkayan kadınlar arasında idim. Resulullah (sav) da kapının yanında idi. Yanında Umum Gülsüm'ün kefeni vardı, bize parça parça veriyordu, ilk verdiği parça izar idi. Sonra gömleği (dır'), sonra başörtüsünü (hımar) sonra göğüs örtüsünü (milhafe) verdi. Ümmü Gülsüm sonra bir başka giysinin içine konuldu. </p><h6 class="card-text text-muted m-0 text-right">Ebu Davud, Cenaiz 36, (3157)<br/>Ölüyü Yıkama Ve Kefenleme | ÖLÜM BÖLÜMÜ | Leyla Bintu Kaif es-Sakafiyye</h6></div></div><div class="card my-3"><div class="card-body"><p class="card-text">Resulullah (sav)'ın: "Ölü, (kıyamet günü), içinde öldüğü elbise ile diriltilecek" dediğini işittim. </p><h6 class="card-text text-muted m-0 text-right">Ebu Davud, Cenaiz 18, (3114)<br/>Ölüyü Yıkama Ve Kefenleme | ÖLÜM BÖLÜMÜ | Ebu Saidi'l-Hudri</h6></div></div><p class="mb-5"><a class="btn btn-success m-1" href="/hadisler/sayfa-361.html">Önceki Sayfa</a><a class="btn btn-success m-1" href="/hadisler/sayfa-363.html">Sonraki Sayfa</a></p></body></html>
