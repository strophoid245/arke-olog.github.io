<!DOCTYPE html><html><head><title>Sayfa 142 - Hadisler - Arkeolog</title><meta charset="utf-8"/><script src="/assets/script.js"></script></head><body><div class="card my-3"><div class="card-body"><p class="card-text">Resulullah (sav) bir adamın elinde altından bir yüzük gördü. Onu çıkarıp attı ve: "Biriniz tutup ateşten bir parçayı alıp eline koyuyor!" buyurdu. Resulullah (sav) gidince adama: "Yüzüğünü al (başka surette) ondan faydalan" dediler. O: "Hayır! Vallahi ebediyen almayacağım, onu Resulullah (sav) attı" dedi. </p><h6 class="card-text text-muted m-0 text-right">Müslim, Libas 52, (2090)<br/>Takılar Hakkında | ZİNET BÖLÜMÜ | İbnu Abbas</h6></div></div><div class="card my-3"><div class="card-body"><p class="card-text">Resulullah (sav)'a, Habeş kralı Necaşi'den hediyeler geldi. İçerisinde Habeşi kaşlı bir de altın yüzük vardı. Resulullah onu bir çöple veya tiksinerek bir parmağıyla aldı. Kızı Zeyneb'in kızı Ümame Bintu Ebi'l-As'ı çağırıp: "Yavrucuğum al şunu, takın!" dedi. </p><h6 class="card-text text-muted m-0 text-right">Ebu Davud, Hatem 8, (4235)<br/>Takılar Hakkında | ZİNET BÖLÜMÜ | Aişe</h6></div></div><div class="card my-3"><div class="card-body"><p class="card-text">Hz. Ömer, Süheyb (ra)'e: "Niye parmağında altın yüzük görüyorum?" dedi. Beriki: "Onu senden daha hayırlı olan da gördü, ama ayıplamadı" deyince, Hz. Ömer: "O da kimmiş?" dedi. Süheyb: "Resulullah!" cevabını verdi. </p><h6 class="card-text text-muted m-0 text-right">Nesai, Zinet 42, (8, 164, 165)<br/>Takılar Hakkında | ZİNET BÖLÜMÜ | Said İbnu'l-Müseyyeb</h6></div></div><div class="card my-3"><div class="card-body"><p class="card-text">Resulullah (sav) yüzüğümü şu parmağa koymamı yasakladı -ve eliyle orta ve ondan sonra gelen (şehadet) parmağına işaret etti- buyurdu. </p><h6 class="card-text text-muted m-0 text-right">Müslim, Libas 64, (2078); Tirmizi, Libas 44, (1787); Nesai, Zinet 53, (8, 177); Ebu Davud, Hatem 4, (4225)<br/>Takılar Hakkında | ZİNET BÖLÜMÜ | Ali</h6></div></div><div class="card my-3"><div class="card-body"><p class="card-text">Resulullah (sav) yüzüğünü sağ eline takardı. </p><h6 class="card-text text-muted m-0 text-right">Ebu Davud, Hatem 5, (4226); Nesai, Zinet 49, (8,175)<br/>Takılar Hakkında | ZİNET BÖLÜMÜ | Ali</h6></div></div><div class="card my-3"><div class="card-body"><p class="card-text">Cafer İbnu Muhammed, babasından naklen anlatıyor: "Hz. Hasan ve Hz. Hüseyin (ra), yüzüklerini sol ellerine takarlardı." </p><h6 class="card-text text-muted m-0 text-right">Tirmizi, Libas 16, (1743)<br/>Takılar Hakkında | ZİNET BÖLÜMÜ | Cafer İbnu Muhammed</h6></div></div><div class="card my-3"><div class="card-body"><p class="card-text">Resulullah (sav) yüzüğü sol eline takardı ve kaşını avucunun içine getirirdi. (İbnu Ömer de böyle yapardı) </p><h6 class="card-text text-muted m-0 text-right">Ebu Davud, Hatem 5, (4227,4228)<br/>Takılar Hakkında | ZİNET BÖLÜMÜ | İbnu Ömer</h6></div></div><div class="card my-3"><div class="card-body"><p class="card-text">Hz. Peygamber (sav) helaya girdiği zaman yüzüğünü çıkarırdı. (Rezin şu ilavede bulunmuştur: "Yüzük Resulullah (sav)'ın sol elinde idi.") </p><h6 class="card-text text-muted m-0 text-right">Tirmizi, Libas 16, (1746); Nesai, Zinet 54, (8, 178)<br/>Takılar Hakkında | ZİNET BÖLÜMÜ | Enes</h6></div></div><div class="card my-3"><div class="card-body"><p class="card-text">Bir kadın Resulullah (sav)'a gelerek sordu: "İki altın bilezik hakkında ne dersiniz, (takayım mı?)" "Ateşten iki bileziktir, (takmayın!)" deyip cevap verdi. Kadın devamla: "Pekala altın gerdanlığa (ne dersiniz?)" diye sordu. Resulullah (sav)'dan yine: "Ateşten bir gerdanlık!" cevabını aldı. O, yine sordu: "Bir çift altın küpeye ne dersiniz?" "Ateşten bir çift küpe!" Kadında bir çift altın bilezik vardı. Onları çıkarıp attı ve: "(Ey Allah'ın Resulü), kadın kocası için süslenmezse, onun yanında kıymeti düşer" dedi. Resulullah (sav): "Sizden birine, gümüş küpeler takınmasından, bunları za'feran veya abir ile sarartmasından kimse engel olmaz!" cevabını verdi. </p><h6 class="card-text text-muted m-0 text-right">Nesai, Zinet 39, (8,159)<br/>Takılar Hakkında | ZİNET BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Resulullah (sav)'ın yanına Fatıma Bintu Hübeyre, elinde altından iri yüzükler (Feth) olduğu halde gelmişti. Hz. Peygamber (sav), kadının ellerine vurmaya başladı, Fatıma da hemen (oradan sıvışıp) Resulullah'ın kerimeleri Fatımatu'z-Zehra (ra)'nın yanına girdi. Ona Resulullah (sav)'ın kendisine olan davranışını anlattı. Bunun üzerine Hz. Fatıma (ra) boynundaki altın zinciri çıkanp: "Bunun bana Hasanın babası Hz. Ali (ra) hediye etti" dedi. Zincir daha elinde iken Resulullah (sav) yanlarına girdi ve şunu söyledi: "Ey Fatıma! Halkın: "Resulullah'ın kızının elinde ateşten bir zincir var!" demesi seni memnun eder mi?" dedi ve böyle diyerek oturmadan geri dönüp gitti. Bunun üzerine Fatıma (ra) zinciri çarşıya gönderip sattırdı, parasıyla bir köle satın aldı ve onu azad etti. Bu olanlar Resulullah (sav)'a anlatılınca: "Fatıma'yı ateşten kurtaran Allah'a hamdolsun." buyurdular. </p><h6 class="card-text text-muted m-0 text-right">Nesai, Zinet 39, (8,158)<br/>Takılar Hakkında | ZİNET BÖLÜMÜ | Sevban</h6></div></div><div class="card my-3"><div class="card-body"><p class="card-text">Huzeyfe'nin kız kardeşi (ra) anlatıyor: "Resulullah (sav) buyurdular ki: "Ey kadınlar cemaati! Süs eşyanız gümüşten olmalıdır. Sizden hangi kadın altınla süslenir ve onu izhar eder (yabancıya gösterirse), mutlaka onunla azaba maruz kalır." </p><h6 class="card-text text-muted m-0 text-right">Ebu Davud, Hatem 8, (4237); Nesai, Zinet 39, (8, 156, 157)<br/>Takılar Hakkında | ZİNET BÖLÜMÜ | Bilinmiyor</h6></div></div><div class="card my-3"><div class="card-body"><p class="card-text">Resulullah (sav) ehline takı ve ipeği yasakladı ve: "Eğer sizler cennet takılarını ve cennetin ipeğini seviyorsanız, bunları dünyada takınıp giymeyin" buyurdu. (Nesai'nin İbnu Ömer'den yaptığı bir diğer rivayette: "Resulullah, altın takınmayı, mukatta' yani az bir parça olmak kaydıyla tecviz etti" denilmiştir. Mukatta: Az bir şey demektir, kulağın üst kısmına takılan küçük halka, kadın yüzüğü gibi. İsraf, kibir ve zekat vermekten kaçınmak gibi durumları mekruh addetmiştir) </p><h6 class="card-text text-muted m-0 text-right">Nesai, Zinet 39, (8,156)<br/>Takılar Hakkında | ZİNET BÖLÜMÜ | Ukbe İbnu Amir</h6></div></div><div class="card my-3"><div class="card-body"><p class="card-text">Hz. Aişe (ra)'nin yanına, üzerinde ziller bulunan bir kız getirildi. Kızın zilleri çıngır çıngır ses çıkarıyordu. Hz. Aişe (ra): "Sakın ha! zillerini koparmadan onu yanıma getirmeyin!" dedi ve ilave etti: "Ben Resulullah (sav)'ın: "Zil bulunan eve melake girmez" buyurduğunu işittim. </p><h6 class="card-text text-muted m-0 text-right">Ebu Davud, Hatem 6, (4231)<br/>Takılar Hakkında | ZİNET BÖLÜMÜ | Bünane Mevlatu Abdirrahman İbnu Hayyan el-Ensari</h6></div></div><div class="card my-3"><div class="card-body"><p class="card-text">Cahiliye devrinde cereyan eden Külab savaşında burnum isabet almış, bu sebeple gümüşten bir burun taktırmıştım. Bilahare kokmaya başladı. (Durumu kendisine açınca), Resulullah (sav), bana altından bir burun yaptırmamı söyledi." </p><h6 class="card-text text-muted m-0 text-right">Ebu Davud, Hatem 7, (4232, 4233, 4234); Tirmizi, Libas 31, (1770); Nesai, Zinet 41, (8,163, 164)<br/>Takılar Hakkında | ZİNET BÖLÜMÜ | Arfece İbnu Es'ad</h6></div></div><div class="card my-3"><div class="card-body"><p class="card-text">Resulullah (sav)'ın kılıncının kabzasının üst kısmı (kabia) gümüştendi. (Nesai'nin Enes'ten bir rivayetinde, "Resulullah'ın kılıncının pabuç kısmı gümüştü, kabzasının baş kasmı (kabia) da gümüştü. Bunlar arasında gümüş halkalar vardı" denmiştir.) </p><h6 class="card-text text-muted m-0 text-right">Ebu Davud, Cihad 71, (2683, 2684, 2686); Tirmizi, Cihad 16 (1691); Nesai, Zinet 121, (8, 219)<br/>Takılar Hakkında | ZİNET BÖLÜMÜ | Enes</h6></div></div><p class="mb-5"><a class="btn btn-success m-1" href="/hadisler/sayfa-141.html">Önceki Sayfa</a><a class="btn btn-success m-1" href="/hadisler/sayfa-143.html">Sonraki Sayfa</a></p></body></html>
