<!DOCTYPE html><html><head><title>Sayfa 88 - Hadisler - Arkeolog</title><meta charset="utf-8"/><script src="/assets/script.js"></script></head><body><div class="card my-3"><div class="card-body"><p class="card-text">Resulullah (sav) Batha'da mola vermişken yanına uğradım. Bana: "Neye niyetle ihrama girdin?" diye sordu: Ben: "Resulullah (sav)'ın niyeti ile niyetlendim" dedim. Bana: "Kurbanlığın var mı?" diye sordu. Ben: "Hayır" dedim: "Öyleyse," dedi "Beytullah'ı, Safa ve Merve'yi tavaf et ve ihramdan çık!" Resulullah'ın bu söylediklerini yaptım. Ailemden bir kadına uğradım. Saçlarımı tarayıp, başımı yıkayıverdi. Ben Hz. Ebu Bekir (ra)'in halifeliği sırasında, halka bu şekilde fetva veriyordum. O öldü, yerine Hz. Ömer (ra) halife olu. Onun zamanında, bir hacc mevsimiydi. Ben (hacc için hazırlığa) kalkmış olduğum sırada bir adam gelip: "Fetvalarında teennili ol. Emirül-mü'mininin hacc mevzuunda neler ihdas edeceğini bilemezsin!" dedi. Ben de: "Ey insanlar, ben, kime hacda ilgili bir fetva vermiş idiysem, teennili olsun, işte mü'minlerin emiri size geliyor. Onu imam edinin, ona uyun!" dedim. Hz. Ömer (ra) gelince kendisine: "Ey mü'minlerin emiri, kulağıma gelen nedir? Hacc menasikiyle alakalı yeni şeyler mi ihdas ettiniz?" diye sordum. Bana: "Eğer Allah'ın kitabıyla amel edeceksek, bak Allah'ın kitabı ne diyor: "Haccı da, umreyi de Allah için tam yapın..." (Bakara 196) emrediyor. Eğer Resulullah (sav)'ın sünneti ile amel edeceksek. O: "Menasikinizi benden alın" diyor ve kurbanlığı, yerine (Mina'ya) ulaşıncaya kadar ihramdan çıkmıyor." </p><h6 class="card-text text-muted m-0 text-right">Buhari, Umre 11, Hacc 32, 34 125, Megazi 60, 77; Müslim, Hacc 154. (1221); Nesai, Hacc 50, (5,153)<br/>Hacc-ı Temettu Ve Haccın Feshi | HACC VE UMRE BÖLÜMÜ | Ebu Musa</h6></div></div><div class="card my-3"><div class="card-body"><p class="card-text">Müslim ve Nesai'de gelen bir diğer rivayette şöyle denir: Ebu Musa hacc-ı temettuya fetva veriyordu. Hz. Ömer (ra) ona: "Biliyorum ki Resulullah (sav) ve ashabı bunu yaptılar. Ancak ben, halkın Erak denilen yerde kadınlarla cima ederek, sonra başlarından su damlar bir halde hacc yapmaya gitmelerini uygun bulmadım" dedi. </p><h6 class="card-text text-muted m-0 text-right">Müslim, Hacc 157, (1222); Nesai, Hacc 50, (5, 159)<br/>Hacc-ı Temettu Ve Haccın Feshi | HACC VE UMRE BÖLÜMÜ | Bilinmiyor</h6></div></div><div class="card my-3"><div class="card-body"><p class="card-text">Resulullah (sav), Hz. Ali'yi Yemen'e emir olarak gönderdiği zaman ben onun yanında idim. Onunla beraber ben de (altın) kaplar elde ettim. Hz. Ali (ra), (Yemen'den) Resulullah'ın yanına gelince, Hz. Fatıma'nın, (boyalı elbiseler giymiş), evi de (hala kokmakta olan) bir tütsü ile tütsülemiş olduğunu gördü. (Bu kıyafet ve bu tütsünün yasak olduğu hacc döneminde karşılaştığı bu manzaraya Ali) kızdı. Hz. Fatıma: "Niye kızıyorsun? Resulullah (sav) ashabına (ihramdan çıkmalarını emir buyurdu, onlar da ihramdan çıktılar" dedi. (Bunun üzerine Hz. Ali, zevcesine: "Ben zaten Resulullah'ın niyyeti ile ihrama girmiştim" dedi ve) Hz. Peygamber (sav)'e uğradı. Resulullah (sav): "Sen ne yaptın?" diye sordu. Hz. Ali: "Resulullah'ın niyeti ile niyetlendim" deyince Resulullah (sav): "Ben kurbanlık getirdim ve hacc-ı kırana niyet ettim" diye açıklamada bulundu ve Hz. Ali (ra)'ye şu emri verdi: "Altmış yedi -veya altmış altı- deve kes. Develerden otuz üç -veya otuz dört- tanesini kendin için ayır ve develerden her birinden bir parça da (benim için) ayır." </p><h6 class="card-text text-muted m-0 text-right">Ebu Davud, Menasik 24, (1797)<br/>Hacc-ı Temettu Ve Haccın Feshi | HACC VE UMRE BÖLÜMÜ | Bera</h6></div></div><div class="card my-3"><div class="card-body"><p class="card-text">Resulullah (sav) Zülhuleyfe'de geceledi. Sabah olunca (devesine) bindi. Devesi onu Beyda'da havaya kaldırınca, Allah'a hamdetti, teşbih etti, tekbir getirdi, tahlil getirdi. Sonra hacc ve umre için (niyet edip) telbiye getirdi. Halk da her ikisi için (niyet edip) telbiye getirdi. (Mekke'ye) gelince halka emretti, onlar da ihramdan çıktılar. Bu hal terviye gününe (Zilhicce'nin 8'i) kadar devam etti. Terviye günü hacc için ihrama girip telbiye getirdiler. Resulullah (sav) haccı ifa edince kendi eliyle ayakta olduğu halde, yedi deve kesti. </p><h6 class="card-text text-muted m-0 text-right">Ebu Davud, Menasik 24, (1796); Nesai, Hacc 143, (5, 225)<br/>Hacc-ı Temettu Ve Haccın Feshi | HACC VE UMRE BÖLÜMÜ | Enes</h6></div></div><div class="card my-3"><div class="card-body"><p class="card-text">Ey Allah'ın Resulü, hacc (için yapılan niyet)'ı umreye çevirmek sadece bize mi hastır, yoksa bizden sonrakiler için de caiz olacak mıdır?" diye sordum. Bana şu cevabı verdi: "Bu sadece size hastır, (Sizden sonraki Müslümanlara caiz değildir)." (Nesai, Bilal İbnu'l Haris'ten sadece (sadedinde olduğumuz) feshu'l-hacc hadisini tahric etmiştir. Feshu'l-hacc: Kişinin önce hacca niyet etmesi, fakat sonradan bunu umreye çevirmesi, umre yapınca ihramdan çıkması, tekrar hacc için ihrama girmesidir.) </p><h6 class="card-text text-muted m-0 text-right">Ebu Davud, Menasik 25, (1808); Nesai, Hacc 77, (5, 179)<br/>Hacc-ı Temettu Ve Haccın Feshi | HACC VE UMRE BÖLÜMÜ | Bilal İbnu'l Haris</h6></div></div><div class="card my-3"><div class="card-body"><p class="card-text">Resulullah (sav) umre için, ashabı da hacc için ihrama girdi. </p><h6 class="card-text text-muted m-0 text-right">Ebu Davud, Menasik 24, (1804); Müslim, Hacc 196, (1239); Nesai, Hacc 77, (5, 178)<br/>Hacc-ı Temettu Ve Haccın Feshi | HACC VE UMRE BÖLÜMÜ | İbnu Abbas</h6></div></div><div class="card my-3"><div class="card-body"><p class="card-text">İbnu Ömer (ra)'e haccdan önce yapılan umre hakkında (caiz mi, değil mi diye) sordum. Bana: "Yapmakta bir beis yok. Bizzat Resulullah (sav) haccdan önce umre yapmıştı" cevabını verdi." </p><h6 class="card-text text-muted m-0 text-right">Buhari, Umre 2<br/>Hacc-ı Temettu Ve Haccın Feshi | HACC VE UMRE BÖLÜMÜ | İkrime İbnu Halid el-Mahzumi</h6></div></div><div class="card my-3"><div class="card-body"><p class="card-text">Resulullah (sav), insanlara (haccın İslam'a uygun olan) adabını öğretmesi ve Resulullah adına tebligatta bulunması için Hz. Ebu Bekiri hacc emiri olarak gönderdi. Hac kafilesi Arafat'a Zülmecaz cihetinden vasıl olunca Kabe'ye yaklaşmadı, fakat Zülmecaz'a doğru yöneldi. Böyle yapışı, hacca umre ile niyet etmemiş olmasından ileri geliyordu. </p><h6 class="card-text text-muted m-0 text-right">Buhari, Umre 2<br/>Hacc-ı Temettu Ve Haccın Feshi | HACC VE UMRE BÖLÜMÜ | İbnu Abbas</h6></div></div><div class="card my-3"><div class="card-body"><p class="card-text">Resulullah (sav)'ın ashabından bir adam, Hz. Ömer (ra)'e gelerek, huzurunda, Resulullah (sav)'ın ölmüş bulunduğu hastalığı sırasında, haccdan önce yapılan umreyi yasaklarken Resulullah'ı işittiğine dair şehadette bulundu. </p><h6 class="card-text text-muted m-0 text-right">Ebu Davud, Menasik 23, (1793)<br/>Hacc-ı Temettu Ve Haccın Feshi | HACC VE UMRE BÖLÜMÜ | İbnu'l-Müseyyeb</h6></div></div><div class="card my-3"><div class="card-body"><p class="card-text">Resulullah (sav) ve ashabı (ra) Mekke'ye, Yesrib hummasından bitkin düşmüş bir halde geldiler. Müşrikler (şehirde menfi bir dedikodu yaparak): "Yarın buraya humma hastalığından dermanı kesilmiş ve ondan çok izdırab çekmiş bir kavim gelecek" dediler ve (Müslümanların seyrine bakmak için) Hicrin arkasına oturdular. (Onların hainliğinden vahyen haberdar olan) Resulullah (sav), celadetlerini müşriklere göstermeleri için, Müslümanlar'a tavafın ilk üç şavtında remel yapmalarım, iki köşe arasında da adi yürüyüşle yürümelerini emretti. Bu hali gören müşrikler: "Bunlar mı hummanın bitkin düşürdüğünü zannettiğiniz insanlar, bunlar falan ve falandan daha sağlammış!" dediler. İbnu Abbas (ra) der ki: "Resulullah (sav)'ı ashabına (ra) bütün şavtlarda remel yapmalarını emretmekten alıkoyan şey onlara duyduğu merhametti." (Buhari, bu rivayette şu ziyadeyi kaydeder: "Resulullah (sav) sulh antlaşması yaptığı sene (umre için) gelince müşriklere kuvvetlerini göstermeleri için "hızlı yürüyün!" diye emretti. Müşrikler bu sırada Kuaykıan dağı tarafına oturmuş (seyrediyor)lardı.") </p><h6 class="card-text text-muted m-0 text-right">Buhari, Hacc 55, Megazi 43; Müslim, Hacc 240, (1266); Tirmizi, Hacc 39, (863); Ebu Davud, Menasik 51, (1886, 1889); Nesai, Hacc 155, (5, 230)<br/>Tavaf Ve Sa'y'in Mahiyeti | HACC VE UMRE BÖLÜMÜ | İbnu Abbas</h6></div></div><div class="card my-3"><div class="card-body"><p class="card-text">Resulullah (sav) Beytullah'ın etrafında, Safa ile Merve arasında, müşriklere kuvvetini göstermek için sa'y etti. </p><h6 class="card-text text-muted m-0 text-right">Ebu Davud, Menasik 51, (1886, 1889)<br/>Tavaf Ve Sa'y'in Mahiyeti | HACC VE UMRE BÖLÜMÜ | İbnu Abbas</h6></div></div><div class="card my-3"><div class="card-body"><p class="card-text">Ebu Davud'un bir diğer rivayetinde şöyle denir: "Resulullah (sav) ızdıba yaptı, istilamda bulundu, tekbir getirdi, sonra üç tavafta remel yaptı. Müslümanlar Rükn-i Yemani'ye varınca Kureyş'in nazarından gizleniyor, gizlenince de normal yürüyüşe geçiyor, sonra tekrar karşılarına çıkınca bu sefer yeniden remele geçiyorlardı. Onları böyle remel (yaparken canlı ve kıvrak) gören Kureyş: "Bunlar ceylanlar gibiymiş" diyorlardı. İbnu Abbas: "Remel sünnettir" demiştir. </p><h6 class="card-text text-muted m-0 text-right">Ebu Davud, Menasik 51, (1889)<br/>Tavaf Ve Sa'y'in Mahiyeti | HACC VE UMRE BÖLÜMÜ | İbnu Abbas</h6></div></div><div class="card my-3"><div class="card-body"><p class="card-text">İbnu Abbas (ra) dedim ki: "Kabe'nin etrafında (tavaf yaparken) ilk üç şavtında remel, son dört şavtında da normal yürüme yapmak sünnet midir, değil midir? Senin kavmin buna sünnet diyorlar?" İbnu Abbas (ra) bana şu cevabı verdi: "Hem doğru söylemişler, hem de kizb etmişler." "Yani hem doğru söylemişler, hem de kizb etmişler demekle neyi kastediyorsun?" diye açıklama istedim. Anlattı: "Resulullah (sav) Mekke'ye (umretü'l-kaza için) gelmişti. Müşrikler: "Muhammed ve ashabı zayıflıktan Kabe'yi tavaf edemez" dediler. Müşrikler onu kıskanıyorlardı. Bunun üzerine Hz. Peygamber (sav) ashabına üç (şavtta) remel yaparak, dört şavtta da normal şekilde yürümelerini emretti." Ben tekrar, İbnu Abbas (ra)'a: "Bana Safa ile Merve arasındaki tavafı binerek yapmanın sünnet olup olmadığını haber ver. Zira senin kavmin bunun sünnet olduğunu söylüyorlar!" dedim. Bana şu cevabı verdi: "Hem doğru söylemişler, hem de kizb etmişler." "Hem doğru söylemeleri, hem de kizb etmeleri ne demektir?" diye ben tekrar sorunca açıkladı: "Resulullah (sav) Mekke'ye umre için geldiği zaman (Mekkeli) ahali etrafını çokça sarmış: "İşte Muhammed! İşte Muhammed!" diye sıkıntı veriyorlardı. Hatta, genç kızlar bile evlerden çıkmışlardı. Resulullah (sav)'ın huzurunda (yol açmak için) halka vurulmazdı. Halk başına üşüşünce, bu sebeple o da hayvana bindi. Aslında sa'yi yayan yapmak (binerek yapmaktan) efdaldir." (Ebu Davud'un rivayetinde İbnu Abbas (ra) -Müslim'deki rivayete ziyade olarak- şunu söyler: "Hudeybiye müzakereleri sırasında Kureyşliler: "Muhammedi ve arkadaşlarını bırakın, böcekler gibi ölsünler" dediler. Müteakip sene umre yapmak şartı üzerine sulh antlaşması yapılınca, Resulullah (sav) Mekke'ye geldi. Müşrikler de Kuaykıan tepesi yönünden geldiler. Aleyhissalatu vesselam efendimiz ashabına: "Beytullah'ı üç şavtta remel yaparak tavaf edin" dedi. Bu (bütün ümmete şamil) bir sünnet değildir. Safa ile Merve arasındaki sa'y ile ilgili olarak (Ebu Davud'da gelen açıklama, (yukarıda kaydedilen) Müslim rivayetindekinin aynıdır.) Ancak Ebu Davud'da şu ziyade dahi yer alır: "Resulullah (sav), halk, sözlerini daha iyi işitsin, yerini daha iyi görsün ve elleri ona ulaşmasın diye bir deveye bindi.") </p><h6 class="card-text text-muted m-0 text-right">Müslim, Hacc 237, (1264); Ebu Davud, Menasik 51, (1885)<br/>Tavaf Ve Sa'y'in Mahiyeti | HACC VE UMRE BÖLÜMÜ | Ebu't-Tufeyl</h6></div></div><div class="card my-3"><div class="card-body"><p class="card-text">Resulullah (sav)'a yedi şavttan üçünü hızlıca yaptığı ilk tavafta, Hacer-i Esved'e istilam buyururken gördüm." (Bir rivayette şöyle demiştir: "Safa ile Merve arasında sa'y ederken sel çukurunda koşuyordu." Buhari ve Müslim'in bir rivayetinde şöyle demiştir: "Resulullah (sav) Hacerul-Esved'den Hacerul-Esved'e üç tur remel yaptı, dört tur da yürüdü, sonra iki rekat namaz kıldı, yani tavaftan sonra. Sonra da, hem haccda hem de umrede Safa ile Merve arasında tavaf yaptı.") </p><h6 class="card-text text-muted m-0 text-right">Buhari, Hacc 56; Müslim,Hacc 232, (1261); Muvatta, Hacc 108, (1,365); Ebu Davud, Menasik 51, (1891) 52, (1893); Nesai, Hacc 152, (5, 229), 153, (5, 230)<br/>Tavaf Ve Sa'y'in Mahiyeti | HACC VE UMRE BÖLÜMÜ | İbnu Ömer</h6></div></div><div class="card my-3"><div class="card-body"><p class="card-text">Resulullah (sav) Mekke'ye geldi. Doğru Mescid-i Haram'a girdi ve Haceru'l Esved'i istilam buyurdu. Sonra sağ kolu üzerinde ilerleyerek üç tur remel yaptı, dört tur da yürüdü. Sonra Makam-ı İbrahim'e geldi ve "Siz de İbrahim'in makamından bir namazgah edinin..." (Bakara 125) ayetini okudu. Ardından makam, Beytullahla kendi arasında olacak şekilde iki rek'at namaz kıldı. Bu namazı bitirince tekrar Haceru'l-Esved'e geldi ve istilamda bulundu. Sonra Safa ve Merve'ye gitti. Zannedersem orada: "Şüphe yok ki Safa ve Merve Allah'ın şeairindendir" (Bakara 158) ayetini okudu. </p><h6 class="card-text text-muted m-0 text-right">Müslim, Hacc 147, (1218), 235 (1263); Muvatta, Hacc 107, (4, 364); Tirmizi, Hacc 33, (856), 34, (857); Nesai, Hacc 149, (5, 228); İbnu Mace, Menasik 29, (2951)<br/>Tavaf Ve Sa'y'in Mahiyeti | HACC VE UMRE BÖLÜMÜ | Cabir</h6></div></div><p class="mb-5"><a class="btn btn-success m-1" href="/hadisler/sayfa-87.html">Önceki Sayfa</a><a class="btn btn-success m-1" href="/hadisler/sayfa-89.html">Sonraki Sayfa</a></p></body></html>
