<!DOCTYPE html><html><head><title>Sayfa 60 - Hadisler - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><div class="card my-3"><div class="card-body"><p class="card-text">Resulullah (sav) buyurdular ki: "Bu gece indirilen ayetler var ya, onlar gibisi hiç görülmemiştir: Kul euzu bi'rabbi'l-felak ve Kul euzu bi-rabbi'n-nas sureleri". </p><h6 class="card-text text-muted m-0 text-right">Müslim, Misafirin 264, (814); Tirmizi, Sevabu'l-Kur'an 12, (2904), Tefsir, Muavvizateyn, (3364); Ebu Davud, Salat 354, (1462, 1463); Nesai, İstiaze 1, (8, 251-254)<br/>Muavvizeteyn (Nas-Felak) Sureleri | TEFSİR BÖLÜMÜ - ESBAB-I NÜZULE DAİR | Ukbe İbnu Amir</h6></div></div><div class="card my-3"><div class="card-body"><p class="card-text">Tirmizi'de gelen bir rivayette der ki: "Resulullah (sav), bana, her namazın arkasından Muavvizeteyn'i okumamı emretti." </p><h6 class="card-text text-muted m-0 text-right">Tirmizi, Sevabu'l-Kur'an 12, (2905)<br/>Muavvizeteyn (Nas-Felak) Sureleri | TEFSİR BÖLÜMÜ - ESBAB-I NÜZULE DAİR | Ukbe İbnu Amir</h6></div></div><div class="card my-3"><div class="card-body"><p class="card-text">Hafif bir yağmur ve karanlığa maruz kalmıştık. Bize namaz kıldırsın diye Resulullah (sav)'ı bekledik." (Ravi der ki; Abdullah İbnu Hubeyb şu manada birşeyler daha söyledi: "Resulullah (sav) çıktı ve: "Söyle" dedi. Ben: "Ne söyliyeyim?" diye sordum. Bunun üzerine: "Aksama ve sabaha erince Kul hüvallahu ahad ve Muavvizeteyn sürelerini üçer kere oku. Bu sana, her şeye karşı yeterlidir" dedi. </p><h6 class="card-text text-muted m-0 text-right">Nesai, İstiaze 1, (8, 250-253)<br/>Muavvizeteyn (Nas-Felak) Sureleri | TEFSİR BÖLÜMÜ - ESBAB-I NÜZULE DAİR | Abdullah İbnu Hubeyb</h6></div></div><div class="card my-3"><div class="card-body"><p class="card-text">Resulullah (sav) bana: "Ey Cabir okur dedi. Ben: "Annem babam sana kurban olsun, ne okuyayım?" diye sordum. Bunun üzerine: "Kul euzu bi-rabbi'l-felak ve Kul euzu bi-rabbi'n-nas surelerini oku!" dedi. Ben de onları okudum. Resulullah ilaveten: "Bu iki süreyi oku, bunlar gibisini asla okuyamıyacaksın!" dedi. </p><h6 class="card-text text-muted m-0 text-right">Nesai, İstiaze 1, (8, 254)<br/>Muavvizeteyn (Nas-Felak) Sureleri | TEFSİR BÖLÜMÜ - ESBAB-I NÜZULE DAİR | Cabir</h6></div></div><div class="card my-3"><div class="card-body"><p class="card-text">Übey İbnu Ka'b (ra)'a Muavvizeteyn hakkında sorarak dedim ki: "Ey Ebu'l-Münzir! Kardeşim İbnu Mes'ud şöyle şöyle diyor?" Bana şu cevabı verdi: "Ben Resulullah (sav)'a sordum. Cevaben: "Bana: "Söyle!" dendi, ben de söyledim" dedi. Biz Resulullah (sav)'ın söylediği şekilde söylüyoruz." </p><h6 class="card-text text-muted m-0 text-right">Buhari, Tefsir, Kul euzu bi-rabbi'l-felak 1<br/>Muavvizeteyn (Nas-Felak) Sureleri | TEFSİR BÖLÜMÜ - ESBAB-I NÜZULE DAİR | Zirr İbnu Hubeyş</h6></div></div><div class="card my-3"><div class="card-body"><p class="card-text">Hz. Resulullah (sav) (bir gün) Ay'a bakarak: "Ey Aişe, şunun şerrinden Allah'a sığın. Bu, (ayet-i kerimede geçen) gasıktır. (Ayet): "Kaybolduğu zaman Ay'ın şerrinden..." demektir" </p><h6 class="card-text text-muted m-0 text-right">Tirmizi, Tefsir, Muavvizateyn, (3363)<br/>Muavvizeteyn (Nas-Felak) Sureleri | TEFSİR BÖLÜMÜ - ESBAB-I NÜZULE DAİR | Aişe</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Şeytan insanoğlunun kalbinin üzerinde tünemiş vaziyette bekler. Allah'ı zikredince siner, çekilir, gaflet etse vesvese verir." </p><h6 class="card-text text-muted m-0 text-right">Buhari, Tefsir, Kul euzu bi-rabbi'n-nas 1<br/>Muavvizeteyn (Nas-Felak) Sureleri | TEFSİR BÖLÜMÜ - ESBAB-I NÜZULE DAİR | İbnu Abbas</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Şu Kur'an'ı muhafazaya itina gösterin. Muhammed'in nefsini kudret elinde tutan Zat-ı Zülcelal'e kasem olsun Kur'an-ı Kerimin (hafızalardan) kaçması, develerin bağlarından boşanıp kaçmasından daha kolaydır." </p><h6 class="card-text text-muted m-0 text-right">Buhari, Fedailu'l-Kur'an 23; Müslim, Salatu'l-Müsafirin 231 (791)<br/>Tilavete Teşvik | KUR'AN'IN TİLAVETİ VE KIRAATI BÖLÜMÜ | Ebu Musa</h6></div></div><div class="card my-3"><div class="card-body"><p class="card-text">Resulullah'ın şöyle söylediğini rivayet etmiştir: "Kur'an-ı Kerim'i ezberlemiş olan kimse, bağlı devesi olan kimse gibidir, bu adam devesine itina gösterirse onu elinde tutar, salıverirse deve çeker gider." </p><h6 class="card-text text-muted m-0 text-right">Buhari, Fedailu'l-Kur'an 23; Müslim, Salatu'l-Müsafirin 226, (789); Muvatta, Kur'an, 4, (1,202); Nesai, Salat 37, (2, 154)<br/>Tilavete Teşvik | KUR'AN'IN TİLAVETİ VE KIRAATI BÖLÜMÜ | İbnu Ömer</h6></div></div><div class="card my-3"><div class="card-body"><p class="card-text">Aramızda bedevi ve gayr-ı Arapların da bulunduğu bir cemaatte Kur'an okuyorduk. Resulullah (sav) yanımıza geldi. "Okuyun," dedi. "Her okuyuş güzeldir. Öyle kimseler gelecek ki, onlar, Kur'an'ın kelime ve lafızlarını, ok yapılacak çubuğun düzlenmesi gibi düzleyecekler. Ondan elde edilecek ücreti ahirete bırakmayıp dünyada alacaklar." </p><h6 class="card-text text-muted m-0 text-right">Ebu Davud, Salat 139, (830)<br/>Tilavete Teşvik | KUR'AN'IN TİLAVETİ VE KIRAATI BÖLÜMÜ | Cabir</h6></div></div><div class="card my-3"><div class="card-body"><p class="card-text">Resulullah (sav) şöyle buyurdu: "Kur'an-ı Kerim'i sesinizle güzelleştirin." </p><h6 class="card-text text-muted m-0 text-right">Ebu Davud, Salat 355, (1468); Nesai, Salat 83, (2, 179, 180); İbnu Mace, İkamet 176, (1342)<br/>Tilavet Adabı | KUR'AN'IN TİLAVETİ VE KIRAATI BÖLÜMÜ | Bera</h6></div></div><div class="card my-3"><div class="card-body"><p class="card-text">Resulullah (sav) mescidde i'tikaf'a girmişti. Cemaatin Kur'an'ı cehri olarak okuduklarını işitti. Perdeyi aralayıp şöyle seslendi: "Bilin ki, herkes Rabbine hususi şekilde münacaatta bulunuyor, birbirinizi (seslerinizle) rahatsız etmeyin. Biriniz okurken (veya namazda iken) diğerinin kıraatini bastırmasın." </p><h6 class="card-text text-muted m-0 text-right">Ebu Davud, Salat 315, (1332)<br/>Tilavet Adabı | KUR'AN'IN TİLAVETİ VE KIRAATI BÖLÜMÜ | Ebu Said</h6></div></div><div class="card my-3"><div class="card-body"><p class="card-text">Bir gece bir adam kalkıp yüksek sesle Kur'an okudu. Sabah olunca, Resulullah (sav): "(Şu kimseye Allah rahmet buyursun) iskat etmiş olduğum bir ayeti bana hatırlatmış oldu" dedi. </p><h6 class="card-text text-muted m-0 text-right">Buhari, Şehadat 11, Fedailu'l Kur'an 26; Müslim, Müsafirin 225, (788); Ebu Davud, Salat 315, (1331)<br/>Tilavet Adabı | KUR'AN'IN TİLAVETİ VE KIRAATI BÖLÜMÜ | Aişe</h6></div></div><div class="card my-3"><div class="card-body"><p class="card-text">Ben evimin damında otururken Resulullah (sav)'ın kıraatini işitirdim." </p><h6 class="card-text text-muted m-0 text-right">Nesai, İftihah 81, (2, 179); İbnu Mace, İkamet 179, (1349)<br/>Tilavet Adabı | KUR'AN'IN TİLAVETİ VE KIRAATI BÖLÜMÜ | Ümmü Hani</h6></div></div><div class="card my-3"><div class="card-body"><p class="card-text">Hz. Aişe'ye, "Resulullah'ın geceleyin kıraati nasıldı? Gizli mi okurdu, sesli mi okurdu?" diye sordum. Bana: "Her iki şekilde de okurdu: Bazan gizli, bazan sesli" diye cevap verdi. Ben: "Bu işte genişlik yapan Allah'a hamdolsun" dedim. (Tirmizi hadise: "Hasen-sahih" demiştir) </p><h6 class="card-text text-muted m-0 text-right">Tirmizi, Salat 330, (449), Sevabu'l-Kur'an 23, (2925); Ebu Davud, Salat, 343, (1437); Nesai, Salatu'l-Leyl 23, (3, 224)<br/>Tilavet Adabı | KUR'AN'IN TİLAVETİ VE KIRAATI BÖLÜMÜ | Abdullah İbnu Ebi Kays</h6></div></div><p class="mb-5"><a class="btn btn-success m-1" href="/hadisler/sayfa-59.html">Önceki Sayfa</a><a class="btn btn-success m-1" href="/hadisler/sayfa-61.html">Sonraki Sayfa</a></p></body></html>
