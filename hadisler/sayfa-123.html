<!DOCTYPE html><html><head><title>Sayfa 123 - Hadisler - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script><meta name="viewport" content="width=device-width, initial-scale=1, shrink-to-fit=no" /><script async src="https://www.googletagmanager.com/gtag/js?id=UA-73008944-4"></script><script>window.dataLayer=window.dataLayer||[];function gtag(){dataLayer.push(arguments);}gtag('js',new Date());gtag('config','UA-73008944-4');</script><script async src="https://cse.google.com/cse.js?cx=004794182151768704888:vz2inwr3km0"></script><script async src="https://pagead2.googlesyndication.com/pagead/js/adsbygoogle.js"></script><script>(adsbygoogle = window.adsbygoogle || []).push({ google_ad_client: "ca-pub-5748568287887760", enable_page_level_ads: true });</script></head><body><div class="container mt-3"><nav class="navbar navbar-expand-lg navbar-light bg-light mb-2"><a class="navbar-brand" href="/">Arkeolog</a><button class="navbar-toggler" type="button" data-toggle="collapse" data-target="#navbarSupportedContent" aria-controls="navbarSupportedContent" aria-expanded="false" aria-label="Navigasyon"><span class="navbar-toggler-icon"></span></button><div class="collapse navbar-collapse" id="navbarSupportedContent"><ul class="navbar-nav mr-auto"><li class="nav-item"><a class="nav-link" href="/">Ana Sayfa</a></li><li class="nav-item dropdown"><a class="nav-link dropdown-toggle" href="#" id="navbarDropdown1" role="button" data-toggle="dropdown" aria-haspopup="true" aria-expanded="false">İngilizce Sözlük</a><div class="dropdown-menu" aria-labelledby="navbarDropdown1"><a class="dropdown-item" href="/ingilizce-sozluk/ingilizce-kelimeler/index.html">İngilizce - Türkçe</a><a class="dropdown-item" href="/ingilizce-sozluk/turkce-kelimeler/index.html">Türkçe - İngilizce</a><a class="dropdown-item" href="/ingilizce-sozluk/english-dictionary/index.html">İngilizce - İngilizce</a></div></li><li class="nav-item dropdown"><a class="nav-link dropdown-toggle" href="#" id="navbarDropdown2" role="button" data-toggle="dropdown" aria-haspopup="true" aria-expanded="false">Şarkı Sözleri</a><div class="dropdown-menu" aria-labelledby="navbarDropdown2"><a class="dropdown-item" href="/sarki-sozleri/sozler/index.html">Sözler</a><a class="dropdown-item" href="/sarki-sozleri/sanatcilar/index.html">Şanatçılar</a></div></li><li class="nav-item"><a class="nav-link" href="/ruya-tabirleri/index.html">Rüya Tabirleri</a></li><li class="nav-item"><a class="nav-link" href="/hadisler/index.html">Hadisler</a></li><li class="nav-item"><a class="nav-link" href="/posta-kodu/index.html">Posta Kodları</a></li><li class="nav-item"><a class="nav-link" href="/iletisim.html">İletişim</a></li></ul></div></nav><div class="row"><div class="col-lg-3 order-lg-12 pl-md-0"><h2 class="px-3 pt-3 mb-0">Arama</h2><div class="gcse-search"></div></div><div class="col-lg-9 order-lg-1 pb-3 lead"><div class="card my-3"><div class="card-body"><p class="card-text">Resulullah (sav)'ı bir şey üzecek olsa şu duayı okurdu: "Ya Hayyu ya Kayyum, bi-rahmetike estağisu. (Ey diri olan, ey Kayyum olan Rabbim, rahmetin adına yardımım talep ediyorum)." Ve keza şöyle derdi: "Elizzu bi-ya-ze'l-celali ve'l-ikram." (Ya ze'l-celali ve'l-ikram)'ı devamlı söyleyin! </p><h6 class="card-text text-muted m-0 text-right">Tirmizi, Da'avat 99, (3522)<br/>Üzüntü Ve Tasa Halinde Dua | DUA BÖLÜMÜ | Enes</h6></div></div><div class="card my-3"><div class="card-body"><p class="card-text">Resulullah (sav) bana: "Sana sıkıntı zamanında okuyacağın bir duayı öğreteyim mi?" diye sordu ve şu duayı söyledi: "Allahu, Allahu Rabbi la üşriku bihi şey'en. (Rabbim Allah'tır, Allah! Ben ona hiçbir şeyi ortak koşmam!)" </p><h6 class="card-text text-muted m-0 text-right">Ebu Davud, Salat 361, (1525); İbnu Mace, Dua 17, (3882)<br/>Üzüntü Ve Tasa Halinde Dua | DUA BÖLÜMÜ | Esma Bintu Umeys</h6></div></div><div class="card my-3"><div class="card-body"><p class="card-text">Kimin sıkıntısı artarsa şu duayı okusun: "Allahım ben senin kulunum, kulunun oğluyum, cariyenin oğluyum, senin avucunun içindeyim, alnım senin elinde. Hakkımdaki hükmün caridir. Kazan ne olursa hakkımda adalettir. Kendini tesmiye ettiğin veya kitabında indirdiğin veya nezdinde mevcut gayb hazinesinden seçtiğin, sana ait her bir isim adına senden Kur'an'ı kalbimin baharı, sıkıntı ve gamlarımın atılma vesilesi kılmam dilerim." Bu duayı okuyan her kulun gam ve sıkıntısını Allah gidermiş, yerine ferahlık vermiştir." [Rezin ilavesi, (Hadis Mecmau'z Zevaid'de (10,136) mevcuttur. Hakimin Müstedrek'inde de (1,509) kaydedilmiş.] </p><h6 class="card-text text-muted m-0 text-right">Rezin<br/>Üzüntü Ve Tasa Halinde Dua | DUA BÖLÜMÜ | İbnu Mes'ud</h6></div></div><div class="card my-3"><div class="card-body"><p class="card-text">Hz. Ali İbnu Ebi Talib (ra) Resulullah (sav)'a gelerek: "Annem ve babam sana kurban olsun, şu Kur'an göğsümde durmayıp gidiyor. Kendimi onu ezberleyecek güçte göremiyorum" dedi. Resulullah (sav) ona şu cevabı verdi: "Ey Ebu'l Hüseyin! (Bu meselede) Allah'ın sana faydalı kılacağı, öğrettiğin takdirde öğrenen kimsenin de istifade edeceği, öğrendiklerini de göğsünde sabit kılacak kelimeleri öğreteyim mi?" Hz. Ali (ra): "Evet, ey Allah'ın Rasulü, öğret bana!" dedi. Bunun üzerine Hz. Peygamber (sav) şu tavsiyede bulundu: "Cuma gecesi (perşembeyi cumaya bağlayan gece) olunca, gecenin son üçte birinde kalkabilirsen kalk. Çünkü o an (meleklerin de hazır bulunduğu) meşhud bir andır. O anda yapılan dua müstecabtır. Kardeşim Ya'kub da evlatlarına şöyle söyledi: "Sizin için Rabbime istiğfar edeceğim, hele cuma gecesi bir gelsin." Eğer o vakitte kalkamazsan gecenin ortasında kalk. Bunda da muvaffak olamazsan gecenin evvelinde kalk. Dört rek'at namaz kıl. Birinci rek'atte, Fatiha ile Ya-sin süresini oku, ikinci rek'atte Fatiha ile Ha-mim, ed-Duhan süresini oku, üçüncü rek'atte Fatiha ile Elif-lam-mim Tenzilü's-secde'yi oku, dördüncü rek'atte Fatiha ile Tebareke'l-Mufassal'ı oku. Teşehhüdden boşaldığın zaman Allah'a hamdet, Allah'a senayı da güzel yap, bana ve diğer peygamberlere salat oku, güzel yap. Mü'min erkekler ve mü'min kadınlar ve senden önce gelip geçen mü'min kardeşlerin için istiğfat et. Sonra bütün bu okuduğun duaların sonunda şu duayı oku: "Allahım, bana günahları, beni hayatta baki kıldığın müddetçe ebediyen terkettirerek merhamet eyle. Bana faydası olmayan şeylere teşebbüsüm sebebiyle bana acı. Seni benden razı kılacak şeylere hüsn-i nazar etmemi bana nasib et. Ey semavat ve arzın yaratıcısı olan Celal, ikram ve dil uzatılamayan izzetin sahibi olan Allahım. Ey Allah! Ey Rahman! Celalin hakkı için, yüzün nuru hakkı için kitabını bana öğrettiğin gibi hıfzına da kalbimi icbar et. Seni benden razı kılacak şekilde okumamı nasib et. Ey semavat ve arzın yaratıcısı, celalin ve yüzün nuru hakkı için kitabınla gözlerimi nurlandırmanı, onunla dilimi açmanı, onunla kalbimi yarmanı, göğsümü ferahlatmanım, bedenimi yıkamanı istiyorum. Çünküy hakkı bulmakta bana ancak sen yardım edersin, onu bana ancak sen nasib edersin. Herşeye ulaşmada güç ve kuvvet ancak büyük ve yüce olan Allah'tandır." Ey Ebu'l-Hasan, bu söylediğimi üç veya yedi cuma yapacaksın, Allah'ın izniyle duana icabet edilecektir. Beni hak üzere gönderen Zat-ı Zülcelal'e yemin olsun bu duayı yapan hiçbir mü'min icabetten mahrum kalmadı." İbnu Abbas (ra) der ki: "Allah'a yemin olsun, Ali (ra) beş veya yedi cuma geçti ki Resulullah (sav)'a aynı önceki mecliste tekrar gelerek: "Ey Allah'ın Resulü!" dedi, "geçmişte dört beş ayet ancak öğrenebiliyordum. Kendi kendime okuyunca onlar da (aklımda durmayıp) gidiyorlardı. Bugün ise, artık 40 kadar ayet öğrenebiliyorum ve onları kendi kendime okuyunca Kitabullah sanki gözümün önünde duruyor gibi oluyor. Eskiden hadisi dinliyordum da arkadan bir tekrar etmek istediğimde aklımdan çıkıp gidiyordu. Bugün hadis dinleyip sonra onu bir başkasına anlatmak istediğimde ondan tek bir harfi kaçırmadan anlatabiliyorum. Resulullah (sav) bu söz üzerine Hz.Ali (ra)'ye: "Ey Ebu'l-Hasan! Kabenin Rabbine yemin olsun sen müminsin!" dedi. </p><h6 class="card-text text-muted m-0 text-right">Tirmizi, Da'avat 125, (3565)<br/>Üzüntü Ve Tasa Halinde Dua | DUA BÖLÜMÜ | İbnu Abbas</h6></div></div><div class="card my-3"><div class="card-body"><p class="card-text">Resulullah (sav) namazda şu duayı okumamızı öğretiyordu: "Allahım! Senden işte (dinde) sebat etmeyi, doğruluğa da azmetmeyi istiyorum. Keza nimetine şükretmeyi, sana güzel ibadette bulunmayı taleb ediyor, doğruyu konuşan bir dil, eğriliklerden uzak bir kalb diliyorum. Allah'ım, senin bildiğin her çeşit şerden sana sığınıyorum, bilmekte olduğun bütün hayırları senden istiyorum, bildiğin günahlarımdan sana istiğfar ediyorum." </p><h6 class="card-text text-muted m-0 text-right">Tirmizi, Da'avat, 22 (3404); Nesai, Sehv, 61<br/>Üzüntü Ve Tasa Halinde Dua | DUA BÖLÜMÜ | Şeddad İbnu Evs</h6></div></div><div class="card my-3"><div class="card-body"><p class="card-text">Hz. Peygamber (sav) elbiseyi yenilediği zaman şu duayı okurdu: "Allahım! Hamd sanadır. -(giydiği şey ne ise) ismen söyleyerek- Bunu bana sen giydirdin. Bunun hayırlı olmasını, yapılış gayesine uygun olmasını diliyor, şerrinden ve yapılış gayesine uygun olmamasından da sana sığınıyorum." </p><h6 class="card-text text-muted m-0 text-right">Ebu Davud, Libas 1, (4020); Tirmizi, Libas 29, (1767)<br/>Giyinme Ve Yemek Duaları | DUA BÖLÜMÜ | el-Hudri</h6></div></div><div class="card my-3"><div class="card-body"><p class="card-text">İbnu Ömer (ra) yeni bir elbise giymişti ve şöyle dua etti: "Avretimi örtebileceğim ve hayatta güzellik sağlayabileceğim bir elbise giydiren Allah'a hamd olsun." Sonra şunu söyledi: "Ben Resulullah (sav)'ı dinledim: "Kim yeni bir elbise giyer, böyle söyler, daha sonra da eskittiği elbiseyi tasadduk ederse, sağken de öldükten sonra da Allah'ın himayesi, hıfzı ve örtmesi altında olur." </p><h6 class="card-text text-muted m-0 text-right">Tirmizi, Da'avat 119, (3555); İbnu Mace, Libas 2, (3557)<br/>Giyinme Ve Yemek Duaları | DUA BÖLÜMÜ | Ebu Ümame</h6></div></div><div class="card my-3"><div class="card-body"><p class="card-text">Hz. Peygamber (sav) bir şey yeyip içti mi şu duayı okurdu: "Bize yedirip içiren ve bizi Müslümanlardan kılan Allah'a hamdolsun." </p><h6 class="card-text text-muted m-0 text-right">Tirmizi, Da'avat 75, (3453); Ebu Davud, Et'ıme 53, (3850); İbnu Mace, Et'ıme 16, (3283)<br/>Giyinme Ve Yemek Duaları | DUA BÖLÜMÜ | Ebu Said</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Kim bir şey yer ve: "Bana bu yiyeceği yediren ve tarafımdan hiçbir güç ve kuvvet olmadan bunu bana rızık kılan Allah'a hamdolsun" derse geçmiş günahları affolunur". (Ebu Davud'un rivayetinde şu ziyade var: "Kim bir elbise giyer ve: "Bunu bana giydirip, tarafımdan bir güç ve kuvvet olmaksızın beni bununla rızıklandıran Allah'a hamdolsun" derse geçmiş ve gelecek günahları affedilir.") </p><h6 class="card-text text-muted m-0 text-right">Ebu Davud, Libas 1, (4023); Tirmizi, Da'avat 75, (3454); İbnu Mace, Et'ıme 16, (3285)<br/>Giyinme Ve Yemek Duaları | DUA BÖLÜMÜ | Muaz İbnu Enes</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Muhakkak ki Allah, kulun bir şey yiyip hamdetmesinden veya bir şey içip hamdetmesinden razı olur." </p><h6 class="card-text text-muted m-0 text-right">Müslim, Zikr 89, (2734); Tirmizi, Et'ıme 18, (1817)<br/>Giyinme Ve Yemek Duaları | DUA BÖLÜMÜ | Muaz İbnu Enes</h6></div></div><div class="card my-3"><div class="card-body"><p class="card-text">Resulullah (sav) Sa'd İbnu Ubade'nin yanında ekmek ve zeytinyağı yemişti. Sonunda şöyle bir dua buyurdu: "Yanınızda oruçlular yemek yesin, yemeğinizden ebrarlar yesin, üzerinize melekler dua etsin." (Ebu Davud'un Hz. Cabir (ra)'den kaydettiği diğer bir rivayette şöyle denir: "Ebu'l-Heysem bir yemek hazırladı, Resulullah (sav)'ı ve Ashabını (ra) davet etti. Hz. Peygamber yemekten kalkınca: "Kardeşinizi mükafaatlandırın buyurdu. Ashab: "Mükafaatı da ne?" diye sordular, Efendimiz: "Kişinin evine girilip yemeği yendi, içeceği içildi mi ev sahibi için dua edilir, işte bu onun mükafaatıdır" cevabını verdi.) </p><h6 class="card-text text-muted m-0 text-right">Ebu Davud, Et'ıme 55, (3854)<br/>Giyinme Ve Yemek Duaları | DUA BÖLÜMÜ | Enes</h6></div></div><div class="card my-3"><div class="card-body"><p class="card-text">Resulullah (sav) kaza-yı hacet için helaya girdiği zaman şu duayı okurdu: "Allahümme inni euzu bike mine'lhubsi ve'l-habais. (Allahım, pislikten ve (cin ve şeytan gibi) kötü yaratıklardan sana sığınırım." </p><h6 class="card-text text-muted m-0 text-right">Buhari, Vudu 9, Da'avat 15; Müslim, Hayz 122, (375); Tirmizi, Taharet 4, (5); Ebu Davud, Taharet 3, (4,5); Nesai, Taharet 18, (1, 20)<br/>Kaza-yı Hacet Duası | DUA BÖLÜMÜ | Enes</h6></div></div><div class="card my-3"><div class="card-body"><p class="card-text">Resulullah (sav) heladan çıkınca: "Gufraneke (affını taleb ediyorum)" derdi. (Tirmizi'nin Hz. Ali'den kaydettiği diğer bir rivayette şöyle denir: "Resulullah (sav) buyurdular ki: "Helaya girdiği zaman insanoğlunun avretleri ile cinnilerin gözleri arasındaki perde, kişinin "bismillah" demesidir.") </p><h6 class="card-text text-muted m-0 text-right">Ebu Davud, Taharet 17, (30); Tirmizi, Taharet 6, (7); İbnu Mace, Taharet 10, (300)<br/>Kaza-yı Hacet Duası | DUA BÖLÜMÜ | Aişe</h6></div></div><div class="card my-3"><div class="card-body"><p class="card-text">Fatıma Bintu'l-Hüseyin İbni Ali, büyükannesi Fatımatu'l-Kübra (ra)'dan naklen anlatıyor: "Resulullah (sav) mescide girdiği zaman Muhammed (sav)'e salat (dua) okur, sonra da: "Rabbim! günahımı affet, rahmet kapılarını bana aç" derdi. Çıkarken de yine Muhammed (sav)'e salat okur, sonra da: "Rabbim! Günahımı affet, lütuf kapılarını benim için aç" derdi. </p><h6 class="card-text text-muted m-0 text-right">Tirmizi, Salat 234, (314)<br/>Mescide Giriş Çıkış Duaları | DUA BÖLÜMÜ | Fatıma Bintu'l-Hüseyin İbni Ali</h6></div></div><div class="card my-3"><div class="card-body"><p class="card-text">Hz. Peygamber (sav) hilali görünce şu duayı okurdu: "Allahım, Ay'ın hilal devresini bize bereketli, imanlı, selametli ve İslam üzere geçir. (Ey hilal) benim de senin de Rabbin Allah'tır." </p><h6 class="card-text text-muted m-0 text-right">Tirmizi, Da'avat 52, (3447)<br/>Hilali Görünce Okunacak Dualar | DUA BÖLÜMÜ | Talha İbnu Ubeydullah</h6></div></div><p class="mb-5"><a class="btn btn-success m-1" href="/hadisler/sayfa-122.html">Önceki Sayfa</a><a class="btn btn-success m-1" href="/hadisler/sayfa-124.html">Sonraki Sayfa</a></p><p class="mt-5"><a target="_blank" href="https://www.facebook.com/sharer/sharer.php?u=https://arkeolog.github.io/hadisler/sayfa-123.html" class="btn btn-facebook m-1">Facebook</a><a target="_blank" href="https://twitter.com/home?status=https://arkeolog.github.io/hadisler/sayfa-123.html" class="btn btn-twitter m-1">Twitter</a><a target="_blank" href="https://api.whatsapp.com/send?text=https://arkeolog.github.io/hadisler/sayfa-123.html" class="btn btn-whatsapp m-1">Whatsapp</a></p><ul class="mt-5 small list-inline"></ul></div></div><div class="row text-center bg-light mx-0 my-3 p-2"><div class="col-12">&copy; Arkeolog</div></div></div></body></html>
