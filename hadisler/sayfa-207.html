<!DOCTYPE html><html><head><title>Sayfa 207 - Hadisler - Arkeolog</title><meta charset="utf-8"/><script src="/assets/script.js"></script></head><body><div class="card my-3"><div class="card-body"><p class="card-text">Resulullah (sav), Hz. Ebu Bekr (ra) ve yanlarında ben de bulunduğum halde müslümanların meselelerini (konuşmak için) gece geç vakte kadar uyanık kalırlardı. </p><h6 class="card-text text-muted m-0 text-right">Tirmizi, Salat 126)<br/>Namaza Müteallik Muhtelif Hadisler | NAMAZ BÖLÜMÜ | Ömer</h6></div></div><div class="card my-3"><div class="card-body"><p class="card-text">Ashab'dan Huza'alı birinin rivayet ettiğine göre, bir gün: "Keşke (yatsı) namazımı kılıp da istirahat etseydim" diye temennide bulunmuştu. Kendisini bu sözü sebebiyle ayıpladılar. Onlara şu cevabı verdi: "Ben Resulullah'ın şöyle söylediğini işittim: "Ey Bilal, ikamet oku da bizi rahatlat!" </p><h6 class="card-text text-muted m-0 text-right"><br/>Namaza Müteallik Muhtelif Hadisler | NAMAZ BÖLÜMÜ | Bilinmiyor</h6></div></div><div class="card my-3"><div class="card-body"><p class="card-text">Hz. Ali: "Namazımı kılar istirahat ederim" demişti. Kendisini ayıpladılar. O da şu cevabı verdi: "Ben Resulullah (sav)'ı işittim. Şöyle demişti: "Ey Bilal kalk, bizi namazla istirahate kavuştur." </p><h6 class="card-text text-muted m-0 text-right">Ebu Davud, Edeb 86, (4985, 4986)<br/>Namaza Müteallik Muhtelif Hadisler | NAMAZ BÖLÜMÜ | Ali</h6></div></div><div class="card my-3"><div class="card-body"><p class="card-text">"Ey Allah'ın Resulü" dedim, "şeytan benimle namazımın ve kıraatimin arasına girip kıraatimi iltibas etmeme sebep oluyor, (ne yapayım?)" Aleyhissalatu vesselam bana şu cevabı verdi: "Bu Hınzeb denen bir şeytandır. Bunun geldiğini hissettin mi ondan Allah'a sığın. Sol tarafına üç kere tükür." (Osman İbnu Ebi'l-As) de ki: "Ben bunu yaptım, Allah Teala Hazretleri onu benden giderdi." </p><h6 class="card-text text-muted m-0 text-right">Müslim, Selam 68, (2203)<br/>Namaza Müteallik Muhtelif Hadisler | NAMAZ BÖLÜMÜ | Osman İbnu Ebi'l-As</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Ademoğlunun her ameli katlanır. (Zira Cenab-ı Hakk'ın bu husustaki sünneti şudur): "Hayır ameller en az on misliyle yazılır, bu yediyüz misline kadar çıkar. Allah Teala Hazretleri (bir hadis-i kudside) şöyle buyurmuştur: "Oruç bu kaideden hariçtir. Çünkü o sırf benim içindir, ben de onu (dilediğim gibi) mükafaatlandıracağım. Kulum benim için şehvetini, yiyeceğini terketti." "Oruçlu için iki sevinç vardır: Biri, orucu açtığı zamanki sevincidir, diğeri de Rabbine kavuştuğu zamanki sevincidir. Oruçlunun ağzından çıkan koku (haluf), Allah indinde misk kokusundan daha hoştur." </p><h6 class="card-text text-muted m-0 text-right"><br/>Orucun Ve Ramazan Ayının Fazileti | ORUÇ BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Bir rivayette de şöyle buyrulmuştur: "Oruç perdedir. Biriniz birgün oruç tutacak olursa kötü söz sarfetmesin, bağırıp çağırmasın. Birisi kendisine yakışıksız laf edecek veya kavga edecek olursa "ben oruçluyum!" desin (ve ona bulaşmasın)." </p><h6 class="card-text text-muted m-0 text-right">Buhari, Savm 2, 9, Libas 78; Müslim, Sıyam 164, (1161); Muvatta, Sıyam 58, (1, 310); Ebu Davud, Savm 25, (2363); Tirmizi, Savm 55, (764); Nesai, Sıyam 41, (2,160-161); İbnu Mace, Sıyam 1, (1638), Edeb 58, (3823)<br/>Orucun Ve Ramazan Ayının Fazileti | ORUÇ BÖLÜMÜ | Bilinmiyor</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Kim Allah Teala yolunda bir gün oruç tutsa, Allah onunla ateş arasına, genişliği sema ile arz arasını tutan bir hendek kılar." </p><h6 class="card-text text-muted m-0 text-right">Tirmizi, Cihad 3, (1624)<br/>Orucun Ve Ramazan Ayının Fazileti | ORUÇ BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Ey Allah'ın Resulü dedim, bana öyle bir amel emret ki (yaptığım takdirde) Allah beni mükafaatlandırsın." "Sana" dedi, "orucu tavsiye ederim, zira onun bir eşi yoktur." </p><h6 class="card-text text-muted m-0 text-right">Nesai, Sıyam 43, (4,165)<br/>Orucun Ve Ramazan Ayının Fazileti | ORUÇ BÖLÜMÜ | Ebu Ümame</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Cennette Reyyan denilen bir kapı vardır. Oradan sadece oruçlular girer. Oruçlular girdiler mi artık kapanır, kimse oradan giremez." (Tirmizi'nin rivayetinde şu ziyade var: "Oraya kim girerse ebediyyen susamaz.") </p><h6 class="card-text text-muted m-0 text-right">Buhari, Savm 4, Bed'ü'l-Halk 9; Müslim, Sıyam 166, (1152); Nesai, Sıyam 43, (4,168); Tirmizi, Savm 55, (765)<br/>Orucun Ve Ramazan Ayının Fazileti | ORUÇ BÖLÜMÜ | Sehl İbnu Sa'd</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Kim bir oruçluya iftar ettirirse, kendisine onun sevabı kadar sevap yazılır. Üstelik bu sebeple oruçlunun sevabından hiçbir eksilme olmaz." </p><h6 class="card-text text-muted m-0 text-right">Tirmizi, Savm 82, (807); İbnu Mace, Sıyam 45, (1746)<br/>Orucun Ve Ramazan Ayının Fazileti | ORUÇ BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Ramazan ayı girdiği zaman cennetin kapıları açılır, cehennemin kapıları kapanır ve şeytanlar da zincire vurulur." </p><h6 class="card-text text-muted m-0 text-right">Buhari, Savm 5, Bed'ü'l-Halk 11; Müslim, Sıyam 2, (1079); Nesai, Sıyam 5, (4, 129)<br/>Orucun Ve Ramazan Ayının Fazileti | ORUÇ BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Nesai'nin bir rivayetinde şöyle gelmiştir: "Bir münadi, her gece şöyle nida edip bağırır: "Ey hayır isteyen, gel! Ey şer isteyen kendini şerden tut!" </p><h6 class="card-text text-muted m-0 text-right">Nesai, Savm 5, (4,130)<br/>Orucun Ve Ramazan Ayının Fazileti | ORUÇ BÖLÜMÜ | Bilinmiyor</h6></div></div><div class="card my-3"><div class="card-body"><p class="card-text">Resulullah (sav)'a, "Ramazandan sonra hangi oruç efdaldir?" diye sorulmuştu, şu cevabı verdi: "Ramazanı tazim için Şa'ban!" Tekrar soruldu: "Hangi sadaka efdaldir?" "Ramazanda verilen!" cevabını verdi. </p><h6 class="card-text text-muted m-0 text-right">Tirmizi, Zekat 28, (663)<br/>Orucun Ve Ramazan Ayının Fazileti | ORUÇ BÖLÜMÜ | Enes</h6></div></div><div class="card my-3"><div class="card-body"><p class="card-text">Resulullah (sav) ramazanı zikrederek buyurdular ki: "Hilali görünceye kadar oruç tutmayın, yine (müteakip) hilali görünceye kadar da yemeyin. Bulut araya girerse ayı takdir edin." (Buhari'nin bir rivayetinde: "Bulut, görmenize mani olursa sayıyı otuza tamamlayın" denmiştir. Müslim ve Nesai'nin Ebu Hüreyre'den kaydettikleri bir rivayette: "Hava bulutlu ise otuz gün oruç tutun" denmiştir.) </p><h6 class="card-text text-muted m-0 text-right">Buhari, Savm 11, 5, 13, Talak 25; Müslim, Sıyam 9, (1080); Muvatta, Sıyam 1, (1, 286); Ebu Davud, Savm 4, (2320); Nesai, Savm 10,11, (4, 134)<br/>Orucun Farzları Sünnetleri Ve Ahkamı | ORUÇ BÖLÜMÜ | İbnu Ömer</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Ramazan ayını, hilali görmedikçe veya sayıyı ikmdl etmedikçe öne alıp başlatmayın. (Hilali görüp veya sayıyı tamamladıktan) sonra müteakip hilali görünceye veya sayıyı tamamlayıncaya kadar orucu tutun." </p><h6 class="card-text text-muted m-0 text-right">Ebu Davud, Savm 6, (2362); Nesai, Savm 13, (4, 136,136)<br/>Orucun Farzları Sünnetleri Ve Ahkamı | ORUÇ BÖLÜMÜ | Huzeyfe</h6></div></div><p class="mb-5"><a class="btn btn-success m-1" href="/hadisler/sayfa-206.html">Önceki Sayfa</a><a class="btn btn-success m-1" href="/hadisler/sayfa-208.html">Sonraki Sayfa</a></p></body></html>
