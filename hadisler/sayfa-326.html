<!DOCTYPE html><html><head><title>Sayfa 326 - Hadisler - Arkeolog</title><meta charset="utf-8"/><script src="/assets/script.js"></script></head><body><div class="card my-3"><div class="card-body"><p class="card-text">Resulullah (sav), hükümde rüşvet alan ve rüşvet veren [ve aracılık eden] kimseyi lanetlemiştir." </p><h6 class="card-text text-muted m-0 text-right">Tirmizi, Ahkam 9, (1336)<br/>Rüşvet Hakkında | KAZA (DAVA) VE HÜKÜM BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Resulullah (sav) beni Yemen'e göndermişti. (Hareket edip) yürüdüğüm zaman arkamdan birini göndererek geri çağırdı. (Yanına varınca): "Sana niye adam gönderip (geri çağırdığımı) biliyor musun?" buyurdular ve ilave ettiler: "Benim iznim olmadan hiçbir şey almayacaksın. Zira bu gulüldür (hırsızlık). Kim gulül yaparsa, aldığı şeyle kıyamet günü (Allah'ın huzuruna gelir). İşte bu (hususu tenbih etmek için) seni çağırdım, artık işine gidebilirsin." </p><h6 class="card-text text-muted m-0 text-right">Tirmizi, Ahkam 8, (1335)<br/>Rüşvet Hakkında | KAZA (DAVA) VE HÜKÜM BÖLÜMÜ | Muaz İbnu Cebel</h6></div></div><div class="card my-3"><div class="card-body"><p class="card-text">Resulullah (sav) beni Yemen'e kadı olarak gönderdi. O sıralarda henüz yaşım küçüktü, kazayı (hüküm vermeyi) bilmiyordum (Beni takviye için): "(Sen tereddüt etme, git! Bu vazife için) Allah kalbine hidayet koyacak ve delili de sabit kılacak. Yanına iki hasım geldiği vakit, birinciyi dinlediğin gibi, diğerini de dinlemeden sakın hüküm verme. Böyle yapman (daha isabetli) karar vermen için gereklidir!" buyurdular. Hz. Ali devamla der ki: "Ondan sonra hep kadılık yaptım. Henüz, bir kerecik olsun hükümde tereddüde düşmedim." </p><h6 class="card-text text-muted m-0 text-right">Ebu Davud, Akdiye 6, (3582); Tirmizi, Ahkam 6, (1331); İbnu Mace, Ahkam 1, (2310)<br/>Kadılık Adabı | KAZA (DAVA) VE HÜKÜM BÖLÜMÜ | Ali</h6></div></div><div class="card my-3"><div class="card-body"><p class="card-text">Resulullah (sav), iki hasmın da kadı'nın önüne oturmasına hükmetmiştir. </p><h6 class="card-text text-muted m-0 text-right">Ebu Davud, Akdiye 8, (3588)<br/>Kadılık Adabı | KAZA (DAVA) VE HÜKÜM BÖLÜMÜ | İbnu'z-Zübeyr</h6></div></div><div class="card my-3"><div class="card-body"><p class="card-text">Anlattığına göre, Sicistan'da kadılık yapan oğlu Abdullah'a şöyle yazmıştır: "İki kişi arasında, öfkeli olduğun zaman hüküm verme. Zira, ben Resulullah (sav)'tn şöyle söylediğini işittim: "Kimse, öfkeli iken iki kişi arasında hüküm vermesin." </p><h6 class="card-text text-muted m-0 text-right">Buhari, Ahkam 13; Müslim, Akdiye 16, (1717); Tirmizi, Ahkam 7, (1334); Ebu Davud, Akdiye 9, (3589); Nesai, Kudat 17, (8, 337, 238)<br/>Kadılık Adabı | KAZA (DAVA) VE HÜKÜM BÖLÜMÜ | Ebu Bekre</h6></div></div><div class="card my-3"><div class="card-body"><p class="card-text">Resulullah (sav) iki kişi arasında bir hükümde bulunmuştu. Hasımlar ayrıldıkları vakit, aleyhine hükmedilen kimse: "Hasbiyallahu ve ni'mel-vekil (Allah bana yeterlidir, O ne iyi vekildir)!" dedi. (Bu sözü işiten) Aleyhissalatu vesselam: "Allah Teala Hazretleri aczi levmediyor (kötülüyor). Fakat sana akıllılık düşer. Ama bir şey sana galebe çalacak olursa o zaman "hasbiyallahu ve ni'mel-vekil" de!" buyurdular. </p><h6 class="card-text text-muted m-0 text-right">Ebu Davud, Akdiye 28, (3624)<br/>Kadılık Adabı | KAZA (DAVA) VE HÜKÜM BÖLÜMÜ | Avf İbnu Malik</h6></div></div><div class="card my-3"><div class="card-body"><p class="card-text">Hz. Ömer, Hz. Ali ve diğer bir kısım Ashab (ra) demişlerdir ki: "Kadı ve hakim mescidde hüküm verebilir. Şayet bir haddle ilgili hüküm vermişlerse, bunun icrası mescidin dışında yapılır." </p><h6 class="card-text text-muted m-0 text-right">Buhari, bab başlığı olarak kaydetmiştir, Ahkam 19<br/>Kadılık Adabı | KAZA (DAVA) VE HÜKÜM BÖLÜMÜ | Bilinmiyor</h6></div></div><div class="card my-3"><div class="card-body"><p class="card-text">Haris İbnu Amr İbni Ahi'l-Muğire İbni Şu'be, Muaz (ra)'dan naklen anlatıyor: "Resulullah (sav) Muaz'ı Yemen'e gönderdiği zaman kendisine sorar: "Sana bir dava geldiği vakit nasıl hükmedeceksin?" "Allah'ın kitabıyla hükmedeceğim" der Muaz. "(Meseleyi Kitabullah'ta) bulamazsan?" "Resulullah'ın sünnetiyle hükmedeceğim!" "Ne Kitabullah'ta ve ne de Resulullah'ın sünnetinde bulamazsan?" "Kendi re'yimle ictihad edeceğim, (hüküm vermekten) geri durmayacağım." Hz. Muaz der ki: "Bu cevabım üzerine Resulullah (sav) (memnun kaldı), göğsüme eliyle vurup: "Allah'ın elçisinin elçisini, Allah'ın elçisini memnun edecek usulde muvaffak kılan Allah'a hamdolsun!" buyurdular." </p><h6 class="card-text text-muted m-0 text-right">Ebu Davud, Akdiye 11, (3592, 3593); Tirmizi, Ahkam 3, (1327,1328)<br/>Hükmün Keyfiyeti | KAZA (DAVA) VE HÜKÜM BÖLÜMÜ | Muaz</h6></div></div><div class="card my-3"><div class="card-body"><p class="card-text">Resulullah (sav), odasının kapısında bir münakaşa işitmişti. Yanlarına çıkıp: "Ben bir beşerim. Bana ihtilaflılar gelir. Bunlardan biri, diğerine nazaran daha belagatlı (ikna edici) olur. Ben de onun doğru söylediğini zanneder, lehine hükmederim. Ancak kime bir Müslümanın hakkını vermiş isem, bunun ateşten bir parça olduğunu bilsin. O ateşi ister yüklensin, ister terketsin (kendisi bilir)" buyurdular. </p><h6 class="card-text text-muted m-0 text-right">Muvatta, Akdiye 1, (2, 719); Ebu Davud, Akdiye 7, (3583, 3584); Tirmizi, Ahkam 11, (1339); Nesai, Kudat 13, (8, 233)<br/>Hükmün Keyfiyeti | KAZA (DAVA) VE HÜKÜM BÖLÜMÜ | Ümmü Seleme</h6></div></div><div class="card my-3"><div class="card-body"><p class="card-text">Sahiheyn'in bir rivayetinde hadis şöyledir: "Ben de sizin gibi bir insanım. Siz davalarınızın halli için bana geliyorsunuz. Bazınızın hüccet yönüyle, diğer bazısından daha ikna edici olması, böylece benim, işittiğime dayanarak onun lehine hükmetmem mümkündür. Kimin lehine, kardeşinin hakkından bir şey hükmetmişsem (bilsin ki), onun için cehennemden bir ateş parçası kesmiş oluyorum." </p><h6 class="card-text text-muted m-0 text-right">Buhari, Şehadat 27, Mezalim 16, Hiyel 9, Ahkam 20, 29, 31; Müslim, Akdiye 5, (1713)<br/>Hükmün Keyfiyeti | KAZA (DAVA) VE HÜKÜM BÖLÜMÜ | Ümmü Seleme</h6></div></div><div class="card my-3"><div class="card-body"><p class="card-text">Anlattığına göre, Humus'tan bir köleyi Abdullah'tan yirmi bin (dirhem)e satın almış ve Abdullah kölenin bedelini almak üzere kenisine bir adam göndermiştir. Adam gelince: Eş'as: "Ben onu on bine satın aldım" dedi. Abdullah da: "Öyleyse seninle benim arama (hakem olacak) bir kimse tayin et!" dedi. Eş'as: "Benimle kendi aranda sen hakem ol!" dedi. Bunun üzerine Abdullah: Ben Resulullah (sav)'ın: "Alış-veriş yapan iki kişi ihtilafa düşerlerse ve aralarında da delil yoksa, mal sahibinin söylediği esas alınır veya (alış-verişi) terkederler" dediğini işittim" dedi. [Nesai'de sadece müsned (Resulullah'a ait) kısım kaydedilmiştir.] </p><h6 class="card-text text-muted m-0 text-right">Ebu Davud, Büyu 74, (3511); Nesai, Büyu 82, (7, 302, 303)<br/>Hükmün Keyfiyeti | KAZA (DAVA) VE HÜKÜM BÖLÜMÜ | Eş'as İbnu Kays</h6></div></div><div class="card my-3"><div class="card-body"><p class="card-text">Resulullah (sav) bana dedi ki: "Beyyine davacı üzerine, yemin de davalı uzerine düşer." </p><h6 class="card-text text-muted m-0 text-right">Tirmizi, Ahkam 12, (1341)<br/>Davalar Ve Beyyineler | KAZA (DAVA) VE HÜKÜM BÖLÜMÜ | İbnu Amr İbni'l-As</h6></div></div><div class="card my-3"><div class="card-body"><p class="card-text">İki kadın bir odada deri dikiyorlardı. Bunlardan biri avucuna biz batırılmış olarak dışarı çıktı. Bunu diğerinin yaptığını iddia etti. Dava İbnu Abbas (ra)'a götürüldü, İbnu Abbas dedi ki: "Resulullah (sav) şöyle buyurmuşlardı: "Eğer insanlara sırf iddialarıyla (delil olmadan) talep ettikleri verilseydi, insanlar başkalarının kan ve mallarını istemeye kalkarlardı. Ancak iddia sahibine beyyine gerekmektedir. İddiayı inkar edene de yemin gerekmektedir. (Bu kadına) Allah'ı (yalan yere yemin etmenin günahını) hatırlatın. Ona şu ayeti okuyun: "Allah'ın ahdini ve yeminlerini az bir pahaya değişenler, işte bunlar için ahirette hiçbir nasib yoktur" (Al-i İmran 77). Kadına bu hatırlatıldı. Bunun üzerine kadın suçunu itiraf etti. </p><h6 class="card-text text-muted m-0 text-right">Buhari, Tefsir, Al-i İmran 3, Rükun 6; Müslim, Akdiye 2, (1711); Ebu Davud, Akdiye 23, (3619); Tirmizi, Ahkam 13, (1343); Nesai, Kudat 35, (8, 248)<br/>Davalar Ve Beyyineler | KAZA (DAVA) VE HÜKÜM BÖLÜMÜ | İbnu Abbas</h6></div></div><div class="card my-3"><div class="card-body"><p class="card-text">Resulullah (sav) (iddia sahibi iki şahid bulamazsa) bir yemin ve bir şahid(in yeterli olacağın)a hükmetmiştir." </p><h6 class="card-text text-muted m-0 text-right">Müslim, Akdiye 3, (1712); Ebu Davud, Akdiye 21, (3608)<br/>Davalar Ve Beyyineler | KAZA (DAVA) VE HÜKÜM BÖLÜMÜ | İbnu Abbas</h6></div></div><div class="card my-3"><div class="card-body"><p class="card-text">Beni Süheyb (ra), Mervan nezdinde, iki ev ve bir odanın kendilerine ait olduğunu, bunları (babaları) Süheyb'e Resulullah (sav)'ın verdiğini iddia ettiler. Mervan: "Söylediğiniz şeye şahidiniz var mı?" dedi. Onlar: "İbnu Ömer!" dediler. Mervan İbnu Ömer'i çağırdı. O, Resulullah (sav)'ın Süheyb (ra)'e iki ev ve bir oda verdiğini söyledi. Mervan sadece onun şehadetiyle onlar lehine hükmetti. </p><h6 class="card-text text-muted m-0 text-right">Buhari, Hibe 30<br/>Davalar Ve Beyyineler | KAZA (DAVA) VE HÜKÜM BÖLÜMÜ | Abdullah İbnu Ubeydillah İbni Ebi Müleyke</h6></div></div><p class="mb-5"><a class="btn btn-success m-1" href="/hadisler/sayfa-325.html">Önceki Sayfa</a><a class="btn btn-success m-1" href="/hadisler/sayfa-327.html">Sonraki Sayfa</a></p></body></html>
