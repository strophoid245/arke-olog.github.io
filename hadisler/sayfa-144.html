<!DOCTYPE html><html><head><title>Sayfa 144 - Hadisler - Arkeolog</title><meta charset="utf-8"/><script src="/assets/script.js"></script></head><body><div class="card my-3"><div class="card-body"><p class="card-text">İbnu Ömer (ra)'in şu sözünü nakleder: "Resulullah (sav) kaza'ı (yani çocuğun başının bir kısmını traş etmek) yasakladı" deyince, "Kaza'" nedir?" diye sordular. Şöyle açıkladı: "Kişi çocuğun başını traş eder, ancak şurada burada bazı yerleri kesmez, olduğu gibi bırakır." Ravi, bunu söylerken alnına ve başının iki yanına işaret etti. </p><h6 class="card-text text-muted m-0 text-right">Buhari, Libas 72; Müslim, Libas 113 (2120); Ebu Davud, Tereccül 14, (4193, 4194); Nesai, Zinet 5, (8, 130); İbnu Mace, Libas 38, (3637)<br/>Tüyler | ZİNET BÖLÜMÜ | Nafi'</h6></div></div><div class="card my-3"><div class="card-body"><p class="card-text">Resulullah (sav), Hz. Ca'fer (ra)'in ölüm haberi gelince, Cafer ailesini üç gün (matem yapmaya) terketti. Sonra yanlarına gelerek: "Kardeşimin üzerine artık bugünden sonra ağlamayın!" dedi ve: "Bana kardeşimin oğullarını toplayın!" emretti. Biz yanına getirildik, tıpkı civcivler gibiydik. "Bana bir berber çağırın!" dedi. (Gelince) berbere emretti, o da başlarımızı traş etti. </p><h6 class="card-text text-muted m-0 text-right">Ebu Davud, Tereccül 13, (4192); Nesai, Zinet 58, (8,182)<br/>Tüyler | ZİNET BÖLÜMÜ | Abdullah İbnu Ca'fer</h6></div></div><div class="card my-3"><div class="card-body"><p class="card-text">Resulullah (sav) kadınların başlarını traş etmelerini yasakladı. </p><h6 class="card-text text-muted m-0 text-right">Nesai, Zinet 4, (8,130); Tirmizi, Hacc 74, (914)<br/>Tüyler | ZİNET BÖLÜMÜ | Ali</h6></div></div><div class="card my-3"><div class="card-body"><p class="card-text">Bir kadın Resulullah (sav)'a gelerek: "Kızım çiçek hastalığına yakalandı ve saçları döküldü. Ben onu evlendirdim, iğreti saç takayım mı?" diye sordu. Aleyhissalatu vesselam: "Allah takana da taktırana da lanet etmiştir?" diye cevap verdi. </p><h6 class="card-text text-muted m-0 text-right">Buhari, Libas 83, 85; Müslim, Libas 115, (2122); Nesai, Zinet 71, (8,187, 188)<br/>Tüyler | ZİNET BÖLÜMÜ | Esma</h6></div></div><div class="card my-3"><div class="card-body"><p class="card-text">Hz. Muaviye (ra) hacc yaptı. O zaman minbere çıkarak halka bir hutbe irad etti. (Hutbe sırasında), koruma polisinin elinde bulunan bir tutam saçı alarak şunları söyledi: "Ey Medineliler! Alimleriniz nerede? Ben Resulullah (sav)'ı işittim, bu çeşit şeyleri yasaklamış ve şöyle demişti: "İsrailoğullarının kadınları ne zamanki bunu taktılar helak oldular." </p><h6 class="card-text text-muted m-0 text-right">Buhari, Libas 83, Enbiya 50; Müslim, Libas 122, (2127); Muvatta, Şa'ar 2; Ebu Davud, Tereccül 5, (4167); Tirmizi, Edeb 32, (2782); Nesai, Zinet 21, (8, 144-147), 68, 69, (8, 186, 187); İbnu Mace, Nikah (1987)<br/>Tüyler | ZİNET BÖLÜMÜ | Humeyd İbnu Abdirrahman İbnu Avf</h6></div></div><div class="card my-3"><div class="card-body"><p class="card-text">Ehl-i Kitap, saçlarını alınlarına döküyorlardı, müşrikler de ayırıyorlardı. Resulullah (sav) (vahiyle) emir gelmeyen hususlarda Ehl-i Kitab'a muvafakatı severdi. Saçını alnı üzerinde o da serbest bıraktı. Sonra (ortadan) ayırarak (sağ ve sola) taradı. </p><h6 class="card-text text-muted m-0 text-right">Buhari, Libas 70; Müslim, Fedail 90, (2336); Ebu Davud, Tereccül 10, (4188); Nesai, Zinet 62, (8,164)<br/>Tüyler | ZİNET BÖLÜMÜ | İbnu Abbas</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Saçtaki akları yolmayın. Zira bir kimse müslüman iken tek bir kıl bile ağarmış olsa, bu Kıyamet günü onun için mutlaka bir nur olur." (Hadisin metni Ebu Davud'dan alınmadır) </p><h6 class="card-text text-muted m-0 text-right">Ebu Davud, Tereccül 17, (4202); Tirmizi, Edeb 56, (2822); Nesai, Zinet 13, (8, 136); İbnu Mace, Edeb 25, (3721); Müslim, Fedail 100, (2341)<br/>Tüyler | ZİNET BÖLÜMÜ | Amr İbnu Şu'ayb (an ebihi an ceddihi)</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Bıyıkları kazıyın, sakalları serbest bırakın." (Sahiheyn'in bir rivayetinde şöyle denmiştir: "Şu ameller fıtrattandır: Kasık traşı, tırnakların kesilmesi, bıyıkların kesilmesi." Bir diğer rivayette: "Müşriklere muhalefet edin, sakallarınızı uzatın, bıyıklarınızı kesin" denir) </p><h6 class="card-text text-muted m-0 text-right">Buhari, Libas 64, 65; Müslim, Taharet 53, (259); Muvatta, Şa'ar 1, (2, 947); Ebu Davud, Tereccül 16, (4199); Tirmizi, Edeb 18, (2764); Nesai, Taharet 15, (1, 16)<br/>Tüyler | ZİNET BÖLÜMÜ | İbnu Ömer</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Bıyığından kim almazsa bizden değildir." </p><h6 class="card-text text-muted m-0 text-right">Tirmizi, Edeb 16, (2762); Nesai, Taharet 13, (1, 15)<br/>Tüyler | ZİNET BÖLÜMÜ | Zeyd İbnu Erkam</h6></div></div><div class="card my-3"><div class="card-body"><p class="card-text">Resulullah (sav) bıyığından keser ve şöyle derdi: "Halilu'r-rahman İbrahim (as) de böyle yapardı." </p><h6 class="card-text text-muted m-0 text-right">Tirmizi, Edeb 16, (2762); Nesai, Taharet 13, (1, 15)<br/>Tüyler | ZİNET BÖLÜMÜ | İbnu Abbas</h6></div></div><div class="card my-3"><div class="card-body"><p class="card-text">Resulullah (sav) sakalından enine ve boyuna alırdı. </p><h6 class="card-text text-muted m-0 text-right">Tirmizi, Edeb 17, (2763)<br/>Tüyler | ZİNET BÖLÜMÜ | Abdullah İbnu Amr İbni'l'As</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Bana, (dünyanızdan) koku ve kadın sevdirildi. Gözümün nuru ise namazda kılındı." </p><h6 class="card-text text-muted m-0 text-right">Nesai, İşretu'n-Nisa 1, (7, 61)<br/>Koku Ve Yağ | ZİNET BÖLÜMÜ | Enes</h6></div></div><div class="card my-3"><div class="card-body"><p class="card-text">Allah Teala Hazretleri münezzehtir, (halde ve sözde) nezih olanı sever; naziftir, nezafeti sever; kerimdir, keremi sever; cömerttir, cömertliği sever. Öyle ise avlularınızı temizleyin ve yahudilere benzemeyin." (Bu hadisi bazı raviler, Amir İbnu Sa'd'ın babası tarikiyle Hz. Peygamber'e ulaştırıp merfu olarak rivayet etmişlerdir) </p><h6 class="card-text text-muted m-0 text-right">Tirmizi, Edeb 41, (2800)<br/>Koku Ve Yağ | ZİNET BÖLÜMÜ | İbnu'l-Müseyyeb</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Kime tib ikram edilirse onu reddetmesin. Çünkü, o güzel koku verir ve taşıması da kolaydır." </p><h6 class="card-text text-muted m-0 text-right">Müslim, Elfaz 20, (2263); Ebu Davud, Tereccül 6, (4172); Nesai, Zinet 75, (8, 189)<br/>Koku Ve Yağ | ZİNET BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Sizden birine reyhan sunulduğu takdirde onu reddetmesin, zira o cennetten çıkmadır." </p><h6 class="card-text text-muted m-0 text-right">Tirmizi, Edeb 37, (2792)<br/>Koku Ve Yağ | ZİNET BÖLÜMÜ | Ebu Osman en Nehdi</h6></div></div><p class="mb-5"><a class="btn btn-success m-1" href="/hadisler/sayfa-143.html">Önceki Sayfa</a><a class="btn btn-success m-1" href="/hadisler/sayfa-145.html">Sonraki Sayfa</a></p></body></html>
