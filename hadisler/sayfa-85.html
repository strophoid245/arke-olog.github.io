<!DOCTYPE html><html><head><title>Sayfa 85 - Hadisler - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><div class="card my-3"><div class="card-body"><p class="card-text">İbnu Abbas (ra), Mina'da iken, ifaza tavafından önce, hanımına cinsi temasta bulunan bir kimse hakkında sorulmuştu, bir bedene kesmesini emretti." Bir rivayette şöyle demiştir: "İfazadan önce ehline temas eden kimse (ceza olarak) yeni bir umre yapar ve bir de kurban (hedy) keser." </p><h6 class="card-text text-muted m-0 text-right">Muvatta, Hacc 159, (1, 384)<br/>İhramını İfsad Edenler Hakkında | HACC VE UMRE BÖLÜMÜ | İbnu Abbas</h6></div></div><div class="card my-3"><div class="card-body"><p class="card-text">Hz. Ömer (ra) sırtlan öldüren için bir koç, geyik öldüren için bir keçi, tavşan öldüren için bir çebiş (küçük keçi), Arap tavşanı (denilen bir nevi tarla faresi) için bir kuzuya hükmetti." </p><h6 class="card-text text-muted m-0 text-right">Muvatta, Hacc 235, (1, 416)<br/>Sayd'ın Cezası | HACC VE UMRE BÖLÜMÜ | Cabir</h6></div></div><div class="card my-3"><div class="card-body"><p class="card-text">Mürsel (senetsiz) olarak Ebu'z-Zübeyr'den gelen rivayete göre, Hz. Ömer, çekirge hakkında: "Onu kim öldürürse -iki hakemin hükmüyle- onun karşılığını öder" diye hükmetmiştir. Şöyle ki: Zeyd İbnu Eslem'in rivayetine göre, bir adam gelerek Hz. Ömer'e: "Ey mü'minlerin emiri, ben ihramlı iken kamçımla birkaç çekirge öldürdüm, (ne yapmam gerekir?)" diye sormuş. Hz. Ömer ona bir avuç kadar taam yedir (tasadduk et) cevabını vermiştir. </p><h6 class="card-text text-muted m-0 text-right">Muvatta, Hacc 235, (1, 416)<br/>Sayd'ın Cezası | HACC VE UMRE BÖLÜMÜ | Ebu'z-Zübeyr</h6></div></div><div class="card my-3"><div class="card-body"><p class="card-text">Muvatta'nın bir başka rivayetinde şöyle gelmiştir: "Bir adam Hz. Ömer (ra)'e, ihramda iken öldürdüğü çekirge hakkında sordu. Hz. Ömer, (yanında bulunan) Ka'bul-Ahbar'a: "Gel beraber hükmedelim" dedi. Ka'b: "Bir dirhem tasadduk etmesi gerekir" diye hükmetti. Hz. Ömer ona: "Sen dirhemleri buluyorsun. Şurası muhakkak ki hurma, çekirgeden daha hayırlıdır" dedi. </p><h6 class="card-text text-muted m-0 text-right"><br/>Sayd'ın Cezası | HACC VE UMRE BÖLÜMÜ | Bilinmiyor</h6></div></div><div class="card my-3"><div class="card-body"><p class="card-text">Bir adam Hz. Ömer (ra)'e gelerek: "Ben ve arkadaşım ihramlı olduğumuz halde Akabe'deki bir tepeye doğru atlarımızla yarış yaptık ve bu esnada bir ceylan öldürdük. Bu fiilimize hükmünüz nedir?" diye sordu. Hz. Ömer (ra), yanında bulunan birine: "Gel beraber hükmedelim" dedi. (İbnu Şirin) der ki: "İkisi birlikte bir keçiye hükmettiler. Bunun üzerine adam döndü ve (yanındakilere): "Ömer'e bakın, mü'minlerin emiri ama, bir ceylan hakkında hüküm veremiyor, yardımcı olarak bir adam çağırıyor!" dedi. (Bu sözü işiten) Hz. Ömer (ra), adamı çağırtıp: "Sen Maide süresini okudun mu?" diye sordu. Adam: "Hayır!" deyince: "Pekiyi (hüküm vermede yardımını istediğim) bu adamı tanıyor musun?" dedi. Adam bu soruya da: "Hayır!" deyince Hz. Ömer: "Eğer, Maide süresini okuduğunu söyleseydin dayakla canını yakacaktım" dedi ve ilave etti: "Cenab-ı Hakk Kitab-ı Mubin'inde: "Ey iman edenler,.. İçinizden adalet sahibi iki adam hüküm (ve takdir) edecektir..." (Maide 95) buyurmuştur. Ve şu da Abdurrahman İbnu Avf'dır." </p><h6 class="card-text text-muted m-0 text-right">Muvatta, Hacc 231, (1, 414)<br/>Sayd'ın Cezası | HACC VE UMRE BÖLÜMÜ | İbnu Şirin</h6></div></div><div class="card my-3"><div class="card-body"><p class="card-text">İbnu Abbas (ra) demiştir ki, "kim, haccın nüsükünden farzları dışında bir şey unutur veya terkederse bir kan (dem) akıtsın." </p><h6 class="card-text text-muted m-0 text-right">Muvatta, Hacc 240, (1, 419)<br/>Sayd'ın Cezası | HACC VE UMRE BÖLÜMÜ | İbnu Abbas</h6></div></div><div class="card my-3"><div class="card-body"><p class="card-text">Hz. Peygamber (sav) hacc-ı ifrad yapmıştır. </p><h6 class="card-text text-muted m-0 text-right">Müslim, Hacc 122, (1211); Muvatta, Hacc 38, (1, 335); Tirmizi, Hacc 10, (820); Ebu Davud, Menasik 23, (1777); Nesai, Hacc 48, (5, 145)<br/>Hacc-ı İfrad | HACC VE UMRE BÖLÜMÜ | Aişe</h6></div></div><div class="card my-3"><div class="card-body"><p class="card-text">[Babam Ömer (ra) dedi ki]: "Haccınızla umrenizin arasını ayırın. Zira böyle yapmak, sizden birinin haccının daha mükemmel olmasını sağlar. Umrenizin mükemmel olması da, onu hacc ayları dışında yapmaya bağlıdır." </p><h6 class="card-text text-muted m-0 text-right">Muvatta, Hacc 67, (1, 347)<br/>Hacc-ı İfrad | HACC VE UMRE BÖLÜMÜ | İbnu Ömer</h6></div></div><div class="card my-3"><div class="card-body"><p class="card-text">Ey Resulullah'ın ashabı! Biliyor musunuz, Resulullah (sav) şunu şunu yapmayı yasakladı, kaplan derilerine oturmayı yasakladı?" Dinleyenler: "Evet (biliyoruz!)" dediler. Hz. Muaviye (ra) tekrar sordu: "Resulullah (sav)'ın hacc ile umrenin arasını birleştirmenizi (hacc-ı kıran yapmanızı) da yasakladığını biliyor musunuz?" Yanındakiler: "Hayır, bunu bilmiyoruz!" dediler. Hz. Muaviye (ra): "Öyleyse bilin, bu da öbürleriyle birlikte (yasaklar arasında). Ne var ki, sizler unutmuşsunuz!" dedi. </p><h6 class="card-text text-muted m-0 text-right">Ebu Davud, Menasik 23, (1794)<br/>Hacc-ı İfrad | HACC VE UMRE BÖLÜMÜ | Muaviye</h6></div></div><div class="card my-3"><div class="card-body"><p class="card-text">Cabir ve Ebu Said el-Hudri (ra) şöyle demişlerdir: "Biz Resulullah (sav) ile birlikte hacc için avazımızın çıktığı kadar yüksek sesle telbiye getirerek (Mekke'ye) geldik." </p><h6 class="card-text text-muted m-0 text-right">Müslim, Hacc 212, (1248)<br/>Hacc-ı İfrad | HACC VE UMRE BÖLÜMÜ | Cabir</h6></div></div><div class="card my-3"><div class="card-body"><p class="card-text">Resulullah (sav)'ı hacc ve umre her ikisi için de (ihrama girip) telbiye çekerken işittim. Bekr İbnu Abdillah el-Müzeni demiş ki: "Ben bunu Abdullah İbnu Ömer (ra)'e söyledim. Bana: "Resulullah (sav) sadece hacc için telbiye getirdi" diye cevap verdi. Sonra tekrar Enes (ra)'le karşılaştım ve İbnu Ömer'in sözünü kendisine aktardım. Bana (kızarak): "Galiba bizi çocuk yerine koyuyorsunuz. Ben Resulullah (sav)'ı: "Umre ve hacc için lebbeyk!" derken işittim" dedi. </p><h6 class="card-text text-muted m-0 text-right">Buhari, Taksiru's-Salat 5, Hacc 24, 25, 27, 117, 119, Cihad 104, 126; Müslim, Hacc 185, (1232); Ebu Davud, Hacc 24, (1795); Tirmizi, Hacc 11, (821); Nesai, Hacc 49. (5, 150); İbnu Mace, Hacc 38, (2968, 2969)<br/>Hacc-ı Kıran | HACC VE UMRE BÖLÜMÜ | Enes</h6></div></div><div class="card my-3"><div class="card-body"><p class="card-text">es-Subeyy İbnu Ma'bed dedi ki: "Ben Hıristiyan bir bedevi idim. Sonradan Müslüman oldum. Kabilemden Hüzeym İbnu Sürmüle adında bir kimseye gelerek: "Hey adamım, ben cihad hususunda hırslıyım. Hacc ve umre yapmayı da üzerime vecibe buldum. Ben bu ikisini nasıl birleştirebilirim?" diye sordum. Bana: "İkisini birleştir ve kolayına gelen bir kurban kes" dedi. Ben de ikisine birden (niyet edip) ihrama girdim. (Küfe'ye bir merhale mesafedeki) Uzeybe nam mevkiye geldiğim zaman Selman İbnu Rebia ve Zeyd İbnu Suhan ile karşılaştım. Ben hacc ve umre her ikisi için ihramdaydım. Biri diğerine benim hakkımda: "Bu adam devesi kadar da bilgili değil" dedi. Bunu işitince tepeme dağ yıkıldı zannettim. Doğru Ömer İbnu'l-Hattab (ra)'a gittim. Ben, hac ve umre her ikisi için de ihramımı devam ettirerek, hikayemi anlattım. Hz. Ömer bana: "Hz. Peygamber (sav) sünnetine irşad edilmişsin" dedi." </p><h6 class="card-text text-muted m-0 text-right">Ebu Davud, Menasik 24, (1799); Nesai, Hacc 49, (5, 146, 147); İbnu Mace, Menasik 38, (2970)<br/>Hacc-ı Kıran | HACC VE UMRE BÖLÜMÜ | Ebu Vail</h6></div></div><div class="card my-3"><div class="card-body"><p class="card-text">Cafer İbnu Muhammed babasından naklediyor: "Mikdad İbnul-Esved, (Mekke yolu üzerindeki Sükya nam karyede) Hz. Ali (ra)'nin yanına girdi. Hz. Ali, bu sırada develerine un ve ağaç yaprağı karışımı yemlerini veriyordu. Mikdad: "Şu Osman İbnu Affan (ra) hacc ve umrenin arasını birleştirmeyi yasaklıyor" dedi. Hz. Ali (ra), ellerinde un ve yaprak bulaşığı olduğu halde dışarı çıktı. -Kollarındaki un ve yaprak bulaşığını hiç unutmayacağım- doğru Hz. Osman'ın yanına girdi. "Sen," dedi "hacda umrenin arasını birleştirmeyi yasaklıyormuşsun, doğru mu?" Hz. Osman (ra) şu cevabı verdi: "Bu benim reyimdir!" Hz. Ali: "Umre ve hacc için lebbeyk!" diyerek, öfkelenmiş olarak çıktı." </p><h6 class="card-text text-muted m-0 text-right">Muvatta, Hacc 40, (1, 336)<br/>Hacc-ı Kıran | HACC VE UMRE BÖLÜMÜ | Cafer İbnu Muhammed</h6></div></div><div class="card my-3"><div class="card-body"><p class="card-text">Resulullah (sav) hacc ve umreyi birleştirip, her ikisi için de tek bir tavaf yaptı. </p><h6 class="card-text text-muted m-0 text-right">Tirmizi, Hacc 102, (947); Nesai, Hacc 144, (5, 226); İbnu Mace, Menasik 39, (2973)<br/>Hacc-ı Kıran | HACC VE UMRE BÖLÜMÜ | Cabir</h6></div></div><div class="card my-3"><div class="card-body"><p class="card-text">Hac ile umreyi birleştiren kimseye tek bir tavaf yeterlidir, ikisinin ihramından birlikte çıkar. </p><h6 class="card-text text-muted m-0 text-right">Buhari, Hacc 77, 105, Muhsar 1, 3, 4, Megazi 35; Müslim, Hacc 181, (1230); Tirmizi, Hacc 102, (947); Nesai, Hacc 144, (5, 225-226); İbnu Mace, Menasik 39, (2975)<br/>Hacc-ı Kıran | HACC VE UMRE BÖLÜMÜ | İbnu Ömer</h6></div></div><p class="mb-5"><a class="btn btn-success m-1" href="/hadisler/sayfa-84.html">Önceki Sayfa</a><a class="btn btn-success m-1" href="/hadisler/sayfa-86.html">Sonraki Sayfa</a></p></body></html>
