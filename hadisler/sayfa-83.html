<!DOCTYPE html><html><head><title>Sayfa 83 - Hadisler - Arkeolog</title><meta charset="utf-8"/><script src="/assets/script.js"></script></head><body><div class="card my-3"><div class="card-body"><p class="card-text">Sa'b İbnu Cessame (ra), Resulullah (sav)'a, ihramlı iken, Kudeyd'de ucundan kan damlayan bir vahşi eşek budu hediye etti. Resulullah, bu hediyeyi Sa'b'a iade etti (kabul etmedi). </p><h6 class="card-text text-muted m-0 text-right">Nesai, Hacc 79, (5, 183-185)<br/>İhram Ve Haramları | HACC VE UMRE BÖLÜMÜ | İbnu Abbas</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Siz ihramlı iken, bizzat avlamamış iseniz veya (sizin arzunuzla) sizin için avlanmamış ise kara av hayvanları(nın eti) size helaldir." </p><h6 class="card-text text-muted m-0 text-right">Ebu Davud, Menasik 41, (1851); Tirmizi, Hacc 25, (846); Nesai, Hacc 81, (5, 187)<br/>İhram Ve Haramları | HACC VE UMRE BÖLÜMÜ | Cabir</h6></div></div><div class="card my-3"><div class="card-body"><p class="card-text">Biz ihramlı iken Talha ile beraberdik. Bize bir kuş hediye edildi. Bu sırada Talha yatıyordu. Kuş etinden bazılarımız yedi, bazılarımız çekinip yemedi. Talha uyanınca yiyenleri te'yid etti ve: "Biz Resulullah (sav) ile birlikte onu yedik" dedi. </p><h6 class="card-text text-muted m-0 text-right">Müslim, Hacc 65, (1197); Nesai, Hacc 78, (5, l82)<br/>İhram Ve Haramları | HACC VE UMRE BÖLÜMÜ | Abdurrahman İbnu Osman</h6></div></div><div class="card my-3"><div class="card-body"><p class="card-text">Hz. Osman (ra)'a Arc'ta iken bir av eti getirildi. Arkadaşlarına: "Yiyiniz!" dedi. Onlar: "Sen yemiyor musun?" diye sordular. "Ben," dedi, "sizin durumunuzda değilim, bu hayvan benim için avlandı." </p><h6 class="card-text text-muted m-0 text-right">Muvatta, Hacc 84, (1, 354)<br/>İhram Ve Haramları | HACC VE UMRE BÖLÜMÜ | Abdullah İbnu Amir İbni Rebia</h6></div></div><div class="card my-3"><div class="card-body"><p class="card-text">Hz. Aişe (ra)'e: "Bir av hayvanı benim için avlanmamışsa bu bana helal mi, haram mı?" diye sormuştum, şu cevabı verdi: "Ey kızkardeşimin oğlu, o (ihram müddeti) on gündür. İçinde bir seğrime (rahatsızlık, şüphe) hissedersen bırakıver (yeme)." </p><h6 class="card-text text-muted m-0 text-right">Muvatta, Hacc 85, (1, 354)<br/>İhram Ve Haramları | HACC VE UMRE BÖLÜMÜ | Urve</h6></div></div><div class="card my-3"><div class="card-body"><p class="card-text">el'Behzi (ra) -ki ismi Zeyd İbnu Ka'b'dır- anlatıyor: "Resulullah (sav) Mekke ye gitmek düşüncesiyle ihramlı olarak (Medine'den) çıktı. Ravha nam mevkiye varınca orada kesilmiş bir vahşi eşekle karşılaştılar. Resulullah (sav)'e bundan bahsedildi: "Bırakın onu, dedi, sahibi hemen gelebilir!" Derken hayvanın sahibi Behzi geldi ve Resulullah (sav)'ı bularak: "Ey Allah'ın Resulü, bu eşeği (size bıraktım) dilediğiniz gibi tasarruf edin!" dedi. Resulullah derhal Hz. Ebu Bekir'e emrederek, "yol arkadaşları arasında taksim etmesini" söyledi. Sonra yola devam edip İsaye nam yere geldi. Burası Ruveyse ile Arc arasında bir yer idi. Sıcak bir gölgede kıvnlıp uyumakta olan bir ceylan vardı. -Ravi der ki- "Resulullah (sav) bir şahsa, herkes geçinceye kadar orada bekleyip kimseye hayvanı rahatsız ettirmemesini emretti. </p><h6 class="card-text text-muted m-0 text-right">Muvatta, Hacc 79, 1, (351); Nesai, Hacc 78, (5, 182,183), Sayd 32, (7, 205)<br/>İhram Ve Haramları | HACC VE UMRE BÖLÜMÜ | Zeyd İbnu Ka'b</h6></div></div><div class="card my-3"><div class="card-body"><p class="card-text">Zübeyr (ra) ihramlı olduğu halde (yemek üzere yanına) güneşte kurutulmuş ceylan eti dizisini azık olarak alıyordu. </p><h6 class="card-text text-muted m-0 text-right">Muvatta, Hacc 77, (1, 350)<br/>İhram Ve Haramları | HACC VE UMRE BÖLÜMÜ | Urve</h6></div></div><div class="card my-3"><div class="card-body"><p class="card-text">Biz, hacc veya umre için Hz. Peygamber (sav)'le birlikte yola çıkmıştık. Yol esnasında bir çekirge sürüsüne rastladık. Kamçı ve yaylarımızla vurmaya başladık. Resulullah (sav): "Bunu yeyin, zira o deniz avından (sayılır)" dedi." </p><h6 class="card-text text-muted m-0 text-right">Ebu Davud, Menasik 42, (1853); Tirmizi, Hacc 27, (850), 3<br/>İhram Ve Haramları | HACC VE UMRE BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Ka'bu'l-Ahbar demiştir ki: "Çekirge deniz avı(ndan sayılmış)dır." </p><h6 class="card-text text-muted m-0 text-right">Ebu Davud, Menasik 42, (1853); Muvatta, Hacc 82, (1, 352)<br/>İhram Ve Haramları | HACC VE UMRE BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Muvatta'da şu ziyade var: Hz. Ömer (ra) Ka'b'a sordu: "Nereden biliyorsun (ki çekirge deniz avıdır)?" Ka'b şu cevabı verdi: "Ey mü'minlerin emiri, nefsimi yed-i kudretinde tutan Zat-ı Zülcelal'e yemin ederim, bu (bir nevi) balık hapşırmasıdır, her yıl iki sefer hapşırır." </p><h6 class="card-text text-muted m-0 text-right">Muvatta, Hacc 82, (1, 352)<br/>İhram Ve Haramları | HACC VE UMRE BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Esma Bintu Umeys, Muhammed İbnu Ebi Bekir'in doğumu sebebiyle Şecere nam mevkide nifas olmuştu. Resulullah (sav), Hz.Ebu Bekir (ra)'i görüp, kadına yıkanıp ihrama girmesini emretmesini söyledi. </p><h6 class="card-text text-muted m-0 text-right">Müslim, Hacc 109, (1209); Ebu Davud, Menasik 35, (1834); İbnu Mace, Menasik 12, (2911)<br/>İhram Ve Haramları | HACC VE UMRE BÖLÜMÜ | Aişe</h6></div></div><div class="card my-3"><div class="card-body"><p class="card-text">Muhammed'i Beyda'da doğurduğunu söylemiş, önceki hadisteki durumu aynen zikretmiştir. (Muvatta'nın bir başka rivayetinde şöyle denir: "(Esma..) Zülhuleyfe'de Muhammed'i doğurdu). Ebu Bekir (ra) ona yıkanmasını sonra da ihrama girmesini emretti." Nesai, bir başka rivayette şu ziyadeyi ilave eder: "...sonra hacc için ihrama girmesini, Ka'be'yi tavaf hariç, herkesin yaptıklarını aynen yapmasını (emretti)." Yine Nesai'nin bir başka rivayetinde (Esma) şöyle demiştir: Resulullah'a (birisini) göndererek: "Ne yapayım?" diye sordurdum. Bana: "Yıkan, (kan gelen kısma) sargı bağla, sonra da ihrama gir" haberini gönderdi.) </p><h6 class="card-text text-muted m-0 text-right">Muvatta, Hacc 1, (1, 322); Nesai, Hacc 26,(5, 127)<br/>İhram Ve Haramları | HACC VE UMRE BÖLÜMÜ | Esma Bintu Ümeys</h6></div></div><div class="card my-3"><div class="card-body"><p class="card-text">İbnu Ömer (ra)'den yapılan bir rivayete göre, hacc veya umre için ihrama giren hayızlı kadın hakkında, "Kadın dilerse umre veya haccı için ihrama girer, ancak Beytullah'ı tavaf edemez, Safa ile Merve arasındaki sa'yi de yapamaz. Bunlar dışındaki bütün menasike insanlarla birlikte katılır. Temizleninceye kadar mescide yakın olamaz." </p><h6 class="card-text text-muted m-0 text-right">Muvatta, Hacc 45<br/>İhram Ve Haramları | HACC VE UMRE BÖLÜMÜ | İbnu Ömer</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Nifaslı ve hayızlı kadınlar mikata gelince guslederek ihrama girerler ve Beytullah'a olan tavaf hariç bütün menasiki ifa ederler." </p><h6 class="card-text text-muted m-0 text-right">Ebu Davud, Menasik 10, (1744); Tirmizi,Hacc 100, (945)<br/>İhram Ve Haramları | HACC VE UMRE BÖLÜMÜ | İbnu Abbas</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Beş hayvan vardır, bunların öldürülmesi ihramlıya günah değildir: Karga, çaylak, akrep, fare, kelb-i akur." (Bir rivayette şöyle denmiştir: "Bunları, Harem'de ve ihramda iken öldürene günah yoktur." Ebu Davud ve Tirmizi'nin, Ebu Saidi'l-Hudri'den kaydettikleri bir rivayette: "Adi yırtıcılar" da denmiştir. Bundan maksad insana saldırıp yaralayandır.) </p><h6 class="card-text text-muted m-0 text-right">Buhari, Cezau's-Sayd 7; Müslim, Hacc 72, (1199); Muvatta, Hacc 88,(1, 356); Ebu Davud, Menasik 40, (1846); Nesai, Hacc 82-84, 86-88, (5, 187-190),3<br/>İhram Ve Haramları | HACC VE UMRE BÖLÜMÜ | İbnu Ömer</h6></div></div><p class="mb-5"><a class="btn btn-success m-1" href="/hadisler/sayfa-82.html">Önceki Sayfa</a><a class="btn btn-success m-1" href="/hadisler/sayfa-84.html">Sonraki Sayfa</a></p></body></html>
