<!DOCTYPE html><html><head><title>Sayfa 391 - Hadisler - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><div class="card my-3"><div class="card-body"><p class="card-text">Resulullah (sa)'a gitmek üzere yola çıkmıştık. Beraberimizde Vail İbnu Hucr radıyallahu anh da vardı. Yolda onu, bir düşmanı yakaladı. Herkesi yemin etmeye zorladılar. Ben, "o, kardeşimdir" diye yemin ettim. Bunun üzerine onu serbest bıraktılar. Resulullah'a gelince olup biteni anlattım. "(Önümüzü kesen) grup herkesi yemine zorladı, ben de onun kardeşim olduğuna yemin ettim" dedim. "Doğru söylemişsin, Müslüman Müslümanın kardeşidir!" buyurdular. </p><h6 class="card-text text-muted m-0 text-right">Ebu Davud, Eyman 8, (3256); İbnu Mace, Keffarat 14, (2119)<br/>Yemin Hakkında Müteferrik Hadisler | YEMİN BÖLÜMÜ | Süveyd İbnu Hanzala</h6></div></div><div class="card my-3"><div class="card-body"><p class="card-text">İki kişi Resulullah (sa)'ın huzurunda murafaa olundular. Resulullah (sa) müddeiden (davacıdan) beyyine (delil, şahid) talep etti. Adamın beyyinesi yoktu. Bunun üzerine davalıdan yemin talep etti. O, kendisinden başka ilah bulunmayan Allah'a kasem etti. Resulullah (sa) "Hayır, sen (iddia edileni) yaptın. Velakin Lailahe illallah sözündeki ihlas sebebiyle mağfiret olundun!" buyurdu. </p><h6 class="card-text text-muted m-0 text-right">Ebu Davud, Eyman 16, (3275)<br/>Yemin Hakkında Müteferrik Hadisler | YEMİN BÖLÜMÜ | İbnu Abbas</h6></div></div><div class="card my-3"><div class="card-body"><p class="card-text">Resulullah (sa): "Biz öne geçecek sonuncularız!" buyurdular. Keza: "Birinizin ailesine karşı yaptığı yemininde inadlaşması, Allah nazarında Rab Teala'nın farz kıldığı kefareti ödemesinden daha ağır bir günahtır!" buyurdu. </p><h6 class="card-text text-muted m-0 text-right">Buhari, Eyman 1; Müslim, Eyman 26, (1655)<br/>Yemin Hakkında Müteferrik Hadisler | YEMİN BÖLÜMÜ | Ebu Hureyre</h6></div></div><div class="card my-3"><div class="card-body"><p class="card-text">Resulullah (sa) buyurdular ki: "Sizden kim yemin eder ve yemininde: "Lat ve Uzza'ya kasem olsun!" derse hemen "Lailahe illallah!" desin. Kim de arkadaşına: "Gel seninle kumar oynayalım" derse hemen (birşeyler) tasadduk etsin!" </p><h6 class="card-text text-muted m-0 text-right">Buhari, Eyman 5, Tefsir, Necm, Edeb 74, İsti'zan 52; Müslim, Eyman 5, (1647); Ebu Davud, Eyman 4, (3247); Tirmizi, Nüzur 17, (1545); Nesai, Eyman 11, (7, 7)<br/>Yemin Hakkında Müteferrik Hadisler | YEMİN BÖLÜMÜ | Ebu Hureyre</h6></div></div><div class="card my-3"><div class="card-body"><p class="card-text">Bir grup kimse, bazı şeyleri tezekkür ediyorduk. Ben o sırada cahiliyeden yakın zamanda çıkmıştım. "Lat ve Uzza'ya kasem olsun!" diyerek yemin ediverdim. Arkadaşlarım bana: "Söylediğin şey ne fena! Çirkin bir söz ettin!" dediler. Ben hemen Aleyhissalatu vesselam'a gelip durumu anlattım: "Allah'tan başka ilah yoktur, o tektir, şeriksizdir. Arz ve semanın mülkü O'na aittir. Bütün hamdler de O'nadır, O her şeye kadirdir!" de! Sol tarafına üç kere üfle. Taşlanmış şeytandan Allah'a sığın, sonra bir daha (bu çeşit yemine) dönme!" buyurdular. </p><h6 class="card-text text-muted m-0 text-right">Nesai, Eyman 12, (7,7-8)<br/>Yemin Hakkında Müteferrik Hadisler | YEMİN BÖLÜMÜ | Sa'd İbnu Ebi Vakkas</h6></div></div><div class="card my-3"><div class="card-body"><p class="card-text">Ben Resulullah (sa)'ın terkisinde idim. Bana şu nasihatta bulundu: "Yavrum! Allah'a karşı (emir ve yasaklarına uyarak edebini) koru, Allah da seni (dünya ve ahirette) korusun! Allah'ı(n üzerindeki hukukunu) koru ki O'nu karşında (dünya ve ahiretin fenalıklarına karşı hami) bulasın -veya önünde demişti-. Bollukta Allah'ı tanı ki, darlıkta da O, seni tanısın. (Dünya ve ahiretle ilgili) bir şey isteyince Allah'tan iste. Yardım talep edeceksen Allah'tan yardım dile. Zira kullar, Allah'ın yazmadığı bir hususta sana faydalı olmak için biraraya gelseler, bu faydayı yapmaya muktedir olamazlar. Allah'ın yazmadığı bir zararı sana vermek için biraraya gelseler, buna da muktedir olamazlar. Kalemlerin mürekkebi kurudu ve sayfalar dürüldü. Sen, yakini bir imanla, tam bir rıza ile Allah için çalışmaya muktedir olabilirsen çalış; şayet buna muktedir olamazsan, hoşuna gitmeyen şeyde sabırda çok hayır var. Şunu da bil ki Nusret(i İlahi) sabırla birlikte gelir, kurtuluş da sıkıntıyla gelir, zorlukta da kolaylık vardır, bir zorluk iki kolaylığa asla galebe çalamayacaktır." [Rezin bu eifazla tahric etmiştir. Tirmizi'de muhtasar olarak kaydedilmiştir. Sıfatu'l-Kıyamet 60, (3518)] </p><h6 class="card-text text-muted m-0 text-right">Rezin<br/>Nefisle İlgili Eedebe Giren Hadisler | İlaveler Bölümü | İbnu Abbas</h6></div></div><div class="card my-3"><div class="card-body"><p class="card-text">Bir gün, Resulullah (sa) ashabına: "Şu kelimeleri kim [benden] alıp onlarla amel edecek ve onlarla amel edecek olana öğretecek?" buyurdular. Ben hemen atılıp: "Ben! Ey Allah'ın Resulü!" dedim. Aleyhissalatu vesselam elimden tuttu ve beş şey saydı: Haramlardan sakın, Allah'ın en abid kulu ol! Allah'ın sana ayırdığına razı ol, insanların en zengini ol! Komşuna ihsanda bulun, mü'min ol. Kendin için istediğini başkaları için de iste, Müslüman ol! Fazla gülme. Çünkü fazla gülmek kalbi öldürür." </p><h6 class="card-text text-muted m-0 text-right">Tirmizi, Zühd 2, (2306); İbnu Mace, Zühd 24, (4217)<br/>Nefisle İlgili Eedebe Giren Hadisler | İlaveler Bölümü | Ebu Hureyre</h6></div></div><div class="card my-3"><div class="card-body"><p class="card-text">Resulullah (sa) buyurdular ki: "Rabbim bana dokuz şey emretti: Gizli halde de aleni halde de Allah'tan korkma(mı), Öfke ve rıza halinde de adaletli söz (söylememi), Fakirlikte de zenginlikte de iktisad (yapmamı), Benden kopana da sıla-ı rahm yapmamı, Beni mahrum edene de vermemi, Bana zulmedeni affetmemi, Susma halimin tefekkür olmasını, Konuşma halimin zikir olmasını, Bakışımın da ibret olmasını, Ma'rufu (doğru ve güzel olanı) emretmemi." [Rezin tahriç etmiştir.] </p><h6 class="card-text text-muted m-0 text-right">Rezin<br/>Nefisle İlgili Eedebe Giren Hadisler | İlaveler Bölümü | Ebu Hureyre</h6></div></div><div class="card my-3"><div class="card-body"><p class="card-text">Resulullah (sa)'ın kılıncının kabzasında şu ibareyi bulduk: "Sana zulmedeni affet. Sana küsene git, sana kötülük yapana iyilik yap! Aleyhine de olsa hakkı söyle!" [Rezin tahriç etmiştir.] </p><h6 class="card-text text-muted m-0 text-right">Rezin<br/>Nefisle İlgili Eedebe Giren Hadisler | İlaveler Bölümü | Ali</h6></div></div><div class="card my-3"><div class="card-body"><p class="card-text">Ey Allah'ın Resulü dedim, Allah'ın rızasını arzu eden kimselere ve Allah'ın rızasını arzu etmeyen kimselere Allah'ın koyduğu alamet nedir, bana haber verin!" Cevaben: "Ey Zeyd, sen nasıl sabahladın?" diye sordu. "Hayrı ve hayır ehlini seviyorum: Eğer hayır yapmaya muktedirsem yapmaya koşuyorum. Eğer yapamaz, kaçırırsam bu sebeple üzülüyorum ve onu yapmaya şevkim daha da artıyor! " dedim. Bunun üzerine Aleyhissalatu vesselam: "İşte bu söylediklerin Allah'ın rızasını arayanlara Allah'ın koyduğu alamettir. Eğer Allah senin başka bir şey olmanı isteseydi, seni ona hazırlardı" buyurdular." [Hadisi Rezin tahriç etmiştir.] </p><h6 class="card-text text-muted m-0 text-right">Rezin<br/>Nefisle İlgili Eedebe Giren Hadisler | İlaveler Bölümü | Zeydu'l-Hayr</h6></div></div><div class="card my-3"><div class="card-body"><p class="card-text">Resulullah (sa) buyurdular ki: "İtidal (orta yol üzere olmak), teenni(li davranmak), hal ve gidişi iyi olmak peygamberliğin yirmi dört cüzünden bir cüzdür." </p><h6 class="card-text text-muted m-0 text-right">Muvatta, Şi'r 17 (2, 954, 955); Ebu Davud, Edeb 2, (4776)<br/>Nefisle İlgili Eedebe Giren Hadisler | İlaveler Bölümü | İbnu Abbas</h6></div></div><div class="card my-3"><div class="card-body"><p class="card-text">Resulullah (sa) buyurdular ki: "Dört şey vardır, bunlar geçmiş peygamberlerin sünnetlerindendir: Haya, koku sürünme, evlenme, misvak kullanma." </p><h6 class="card-text text-muted m-0 text-right">Tirmizi, Nikah 1, (1080)<br/>Nefisle İlgili Eedebe Giren Hadisler | İlaveler Bölümü | Ebu Eyyüb</h6></div></div><div class="card my-3"><div class="card-body"><p class="card-text">Abdulmüheymin İbnu Abbas İbni Sehl İbni Sa'd es-Saidi, babası tarikiyle dedesinden naklediyor: "Resulullah (sa) buyurdular ki: "Teenni, Allah Teala'dandır, acele de şeytandan." </p><h6 class="card-text text-muted m-0 text-right">Tirmizi, Birr 66, (2013)<br/>Nefisle İlgili Eedebe Giren Hadisler | İlaveler Bölümü | Abdulmüheymin İbnu Abbas</h6></div></div><div class="card my-3"><div class="card-body"><p class="card-text">Resulullah (sa) Eşeccü Abdi'l-Kays'a dedi ki: "Muhakkak ki sende Allah ve Resulü'nün sevdiği iki haslet var; hilm ve teenni." </p><h6 class="card-text text-muted m-0 text-right">Tirmizi, Birr 66, (2012); Müslim, İman 25, (17)<br/>Nefisle İlgili Eedebe Giren Hadisler | İlaveler Bölümü | İbnu Abbas</h6></div></div><div class="card my-3"><div class="card-body"><p class="card-text">Ebu Davud merhum, Abdul-Kays heyetinde dahil olan Zari'den naklettiği ve uzunca bir kıssanın da bulunduğu rivayetinde şu ziyadeye yer verir: "Resulullah (sa) kendisine bunları söyleyince o (Eşecc): "Allah ve Resulü'nün sevdiği iki haslet üzere beni yaratan Allah'a hamd olsun!" dedi." </p><h6 class="card-text text-muted m-0 text-right">Ebu Davud, Edeb 161, (5225)<br/>Nefisle İlgili Eedebe Giren Hadisler | İlaveler Bölümü | Bilinmiyor</h6></div></div><p class="mb-5"><a class="btn btn-success m-1" href="/hadisler/sayfa-390.html">Önceki Sayfa</a><a class="btn btn-success m-1" href="/hadisler/sayfa-392.html">Sonraki Sayfa</a></p></body></html>
