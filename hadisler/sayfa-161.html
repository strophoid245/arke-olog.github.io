<!DOCTYPE html><html><head><title>Sayfa 161 - Hadisler - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><div class="card my-3"><div class="card-body"><p class="card-text">Resulullah (sav) buyurdular ki: "Sabah namazını aydınlıkta kılın." </p><h6 class="card-text text-muted m-0 text-right">Tirmizi, Salat 117, (154); Ebu Davud, Salat 8, (424); Nesai, Mevakit 27, (1, 272)<br/>Namazın Vakitleri | NAMAZ BÖLÜMÜ | Rafi' İbnu Hadic</h6></div></div><div class="card my-3"><div class="card-body"><p class="card-text">Musalli, (farz) namazı vakti çıkmış olan namazları da kılar. Onun vaktinde kılamayıp kaçırdığı, ehlinden de malından da daha mühim (bir kayıp)dir." </p><h6 class="card-text text-muted m-0 text-right">Muvatta, Vukut 23, (1, 12)<br/>Namazın Vakitleri | NAMAZ BÖLÜMÜ | Yahya İbnu Said</h6></div></div><div class="card my-3"><div class="card-body"><p class="card-text">Resulullah (sav)'a, "Hangi amel efdaldir?" diye sorulmuştu, şu cevabı verdi: "İlk vaktinde kılınan namaz!" </p><h6 class="card-text text-muted m-0 text-right">Ebu Davud, Salat 9, (426); Tirmizi, Salat 127, (170); Müslim, İman 137, (85); Buhari, Mevakit 5<br/>Namazın Vakitleri | NAMAZ BÖLÜMÜ | Ümmü Ferve</h6></div></div><div class="card my-3"><div class="card-body"><p class="card-text">Üç vakit vardır ki, Resulullah (sav) bizi o vakitlerde namaz kılmaktan veya ölülerimizi mezara gömmekten nehyetti: 1. Güneş doğmaya başladığı andan yükselinceye kadar. 2. Öğleyin güneş tepe noktasına gelince, meyledinceye kadar. 3. Güneş batmaya meyledip batıncaya kadar. </p><h6 class="card-text text-muted m-0 text-right">Müslim, Müsafirin 293, (831); Ebu Davud, Cenaiz 55, (3192); Tirmizi, Cengiz 41, (1030); Nesai, Mevakit, 31, (1, 275, 26)<br/>Mekruh Vakitler | NAMAZ BÖLÜMÜ | Ukbe İbnu Amir</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Hiç biriniz, güneşin doğması ve batması esnasında namaz kılmaya kalkmasın." </p><h6 class="card-text text-muted m-0 text-right">Buhari, Mevakit 31,30, Hacc 78; Müslim, Müsafirin 289, (838); Muvatta, Kur'an 47, (1, 220); Nesai, Mevakit 33, (1, 277)<br/>Mekruh Vakitler | NAMAZ BÖLÜMÜ | İbnu Ömer</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Güneş, beraberinde şeytanın boynuzu olduğu halde doğar, yükselince ondan ayrılır. Bilahare istiva edince (tepe noktasına gelince) ona tekrar mukarenet (yakınlık) peydah eder. Zevalden sonra (tepe noktasından ayrılıp batıya meylettimi) ondan yine ayrılır. Batmaya yakın tekrar ona yakınlık peydah eder, batınca ondan ayrılır." Resulullah (sav) işte bu vakitlerde namaz kılmaktan men etti. </p><h6 class="card-text text-muted m-0 text-right">Muvatta, Kur'an 44, (1, 219); Nesai, Mevakit 31, (1, 275)<br/>Mekruh Vakitler | NAMAZ BÖLÜMÜ | Abdullah es-Sunabihi</h6></div></div><div class="card my-3"><div class="card-body"><p class="card-text">Bir gün Resulullah (sav)'a: "Ey Allah'ın Resulü!" dedim, "Allah'a biri diğerinden daha yakın olan bir saat var mıdır (veya- Allah'ın zikri taleb edilen daha yakın bir saat var mıdır?)" "Evet," dedi, "vardır. Allah'ın kula en yakın olduğu zaman gecenin son kısmıdır. Eğer bu saatte Aziz ve Celil olan Allah'a zikredenlerden olabilirsen ol. Zira o saatte kılınan namaz, güneş doğuncaya kadar (meleklerin) beraberlik ve şehadetine mazhardır. Çünkü güneş şeytanın iki boynuzu arasından doğar ve bu doğma anı kafirlerin ibadet vakitleridir. O esnada, güneş bir mızrak boyunu buluncaya ve (sarı, zayıf) ışıkları kayboluncaya kadar namazı bırak. Bundan sonra namaz -güneş gün ortasında mızrağın tepesine gelinceye kadar- yine (meleklerin) beraberlik ve şehadetine mazhardır. Güneşin tepe noktasına gelme saati, cehennem kapılarının açıldığı ve cehennemin coşturulduğu bir saattir; namazı (eşyaların gölgesi) doğu tarafa sarkıncaya kadar terkedin. Bundan sonra namaz -güneş batıncaya kadar- meleklerin beraberlik, ve şehadetine mazhardır. Güneş, batarken de bu beraberlik ve şehadet kalmaz, çünkü o, şeytanın iki boynuzu arasında kaybolur. O sırada yapılacak ibadet kafirlerin ibadetidir." </p><h6 class="card-text text-muted m-0 text-right">Ebu Davud, Salat 299, (1277); Nesai, Mevakit 35, (1, 279, 280); Müslim, Müsafirin 294, (832)<br/>Mekruh Vakitler | NAMAZ BÖLÜMÜ | Amr İbnu Abese es'Sülemi</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Sabah namazını kıldıktan sonra güneş yükselinceye kadar artık namaz yoktur. İkindiyi kıldıktan sonra da güneş batıncaya kadar namaz yoktur." </p><h6 class="card-text text-muted m-0 text-right">Buhari, Mevakit 31; Müslim, Müsafirin 288, (827); Nesai, Mevakit 35, (1, 277, 278)<br/>Mekruh Vakitler | NAMAZ BÖLÜMÜ | Ebu Said</h6></div></div><div class="card my-3"><div class="card-body"><p class="card-text">Nazarımda pek değerli birçok kimse -ki bence onların en değerlisi Hz. Ömer'di- şu hususta şahidlik ettiler: "Resulullah (sav), sabah namazından sonra güneş doğuncaya kadar, ikindi namazından sonra da batıncaya kadar namaz kılmayı yasakladı." </p><h6 class="card-text text-muted m-0 text-right">Buhari, Mevakit 30; Müslim, Müsafirin 286, (826); Ebu Davud, Salat 299, (1276); Tirmizi, Salat 134, (183); Nesai, Mevakit 32, (1, 276, 277)<br/>Mekruh Vakitler | NAMAZ BÖLÜMÜ | İbnu Abbas</h6></div></div><div class="card my-3"><div class="card-body"><p class="card-text">Nadr İbnu Abdirrahman, ceddi Muaz (ra)'dan anlattığına göre, der ki: "Muaz İbnu Afra ile birlikte tavafta bulundum, (tavaftan sonra kılınan iki rekatlik tavaf namazını) kılmadı. Kendisine: "Namaz kılmıyor musun?" diye sordum. Şu cevabı verdi: "Resulullah (sav) buyurdular ki: "İkindi (namazı)ndan sonra güneş batıncaya kadar namaz yoktur. Sabah (namazın)dan sonra da güneş doğuncaya kadar namaz yoktur." </p><h6 class="card-text text-muted m-0 text-right">Nesai, Mevakit 11, (1, 258)<br/>Mekruh Vakitler | NAMAZ BÖLÜMÜ | Nadr İbnu Abdirrahman</h6></div></div><div class="card my-3"><div class="card-body"><p class="card-text">Ömer vehme düştü (yanıldı). Resulullah (sav): "Namaz kılmak için güneşin batma ve doğma zamanını taharri etmeyin (araştırıp seçmeyin). Çünkü o, şeytanın iki boynuzu arasında doğar." diye yasakladı. (Müslim, şu ziyadede bulundu: "Resulullah (sav) ikindiden sonraki iki rekati hiç bırakmadı.") </p><h6 class="card-text text-muted m-0 text-right">Müslim, Müsafirin 296, (833); Nesai, Mevakit 35, (1, 279)<br/>Mekruh Vakitler | NAMAZ BÖLÜMÜ | Aişe</h6></div></div><div class="card my-3"><div class="card-body"><p class="card-text">Cündüb İbnu's-Seken el-Gıfari'nin -ki bu zat Eb Zerr (ra)'dir- anlattığına göre, Kabe'nin basamağına çıkıp şöyle demiştir. "Beni bilen bilir, bilmeyen de bilsin ki, ben Cündüb'üm. Resulullah (sav)'ı şöyle söyler işittim: "Sabah (namazın)dan sonra güneş doğuncaya kadar namaz yoktur, ikindi namazından sonra da güneş batıncaya kadar; Mekke'de hariç, Mekke'de hariç, Mekke'de hariç." [Rezin ilavesidir. Bu hadis, Ahmed İbnu Hanbel'in Müsned'inden tahric edilmiştir (5,165)] </p><h6 class="card-text text-muted m-0 text-right">Rezin<br/>Mekruh Vakitler | NAMAZ BÖLÜMÜ | Cündüb İbnu's-Seken el-Gıfari</h6></div></div><div class="card my-3"><div class="card-body"><p class="card-text">Resulullah (sav) ikindi (namazı)ndan sonra, güneşin yüksekte olma halini istisna ederek, namaz kılmayı yasakladı. (Nesai'nin rivayetinde (ibare, ifade bakımından biraz farkla) şöyle gelmiştir: "...güneşin beyaz ve parlak halde olmasını istisna ederek...") </p><h6 class="card-text text-muted m-0 text-right">Ebu Davud, Salat 299, (1274); Nesai, Mevakit 36, (1, 280)<br/>Mekruh Vakitler | NAMAZ BÖLÜMÜ | Ali İbnu Ebi Talib</h6></div></div><div class="card my-3"><div class="card-body"><p class="card-text">Resulullah (sav) el-Muhammas'ta ikindi namazı kıldırdı. Ve dedi ki: "Bu namaz, sizden öncekilere de arz olundu, ama onlar bunu zayi ettiler. Kim buna devam ederse ecri iki kere verilecek. Şahid doğuncaya kadar; ondan sonra namaz mevcut değildir." </p><h6 class="card-text text-muted m-0 text-right">Müslim, Müsafirin 292, (830); Nesai, Mevakit 14, (1, 259, 260)<br/>Mekruh Vakitler | NAMAZ BÖLÜMÜ | Ebu Basra el-Gıfari</h6></div></div><div class="card my-3"><div class="card-body"><p class="card-text">es-Saib İbnu Yezid (ra)'in anlattığına göre, ikindiden sonra namaz kıldığı için el-Münkedir'i Hz. Ömer (ra)'in dövdüğünü görmüştür. </p><h6 class="card-text text-muted m-0 text-right">Muvatta, Kur'an 50, (1, 221)<br/>Mekruh Vakitler | NAMAZ BÖLÜMÜ | es-Saib İbnu Yezid</h6></div></div><p class="mb-5"><a class="btn btn-success m-1" href="/hadisler/sayfa-160.html">Önceki Sayfa</a><a class="btn btn-success m-1" href="/hadisler/sayfa-162.html">Sonraki Sayfa</a></p></body></html>
