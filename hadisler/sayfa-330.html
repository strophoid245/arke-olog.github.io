<!DOCTYPE html><html><head><title>Sayfa 330 - Hadisler - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><div class="card my-3"><div class="card-body"><p class="card-text">Resulullah (sav) av veya koyun veya çoban köpeği hariç diğer bütün köpeklerin öldürülmesini emretti." İbnu Ömer (ra)'e: "Ebu Hüreyre, "Veya ekin köpeğini de diyor!" denilmişti, bunun üzerine: "Onun ekini var da ondan!" cevabını verdi ve ilave etti: "Biz Medine ve civarına gider, tek köpek bırakmaz, hepsini öldürürdük. Hatta biz, çölden gelmiş kadına refakat eden arkadaş köpeği bile öldürdük." </p><h6 class="card-text text-muted m-0 text-right">Buhari, Bed'ü'l-Halk 14; Müslim, Musakat 45, (1570); Muvatta, İsti'zan 14, (2, 969); Tirmizi, Sayd 4, (1488); Nesai, Sayd 9, (7,184)<br/>Öldürülmesi Caiz Olan Ve Olmayan Hayvanlar | KATL BÖLÜMÜ | İbnu Ömer</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Köpek besleyen bir aile yoktur ki, her gün rızıklarından iki kırat eksilmemiş olsun. Bundan av veya bekçi veya koyun köpeği hariç (bunları besleyenlerin rızkında eksilme olmaz)." [Bunu Rezin tahriç etti.] </p><h6 class="card-text text-muted m-0 text-right">Rezin<br/>Öldürülmesi Caiz Olan Ve Olmayan Hayvanlar | KATL BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Resulullah (sav) dört hayvanın öldürülmesini yasakladı: "Karınca, an, hüdhüd, surad (sarı ve yeşil renkli ağaçkakan kuşu)." </p><h6 class="card-text text-muted m-0 text-right">Ebu Davud, Edeb 176, (5267)<br/>Öldürülmesi Caiz Olan Ve Olmayan Hayvanlar | KATL BÖLÜMÜ | İbnu Abbas</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Kim haksız yere, amden (bile bile) öldürülürse velisi şu üç şeyden birini tercihte muhayyerdir: Ya kısas ister. Ya affeder. Yahut diyet alır. Eğer dördüncü bir şey istemeye kalkarsa dinden tutun (mani olun)!" Sonra Resulullah (sav), şu ayeti tilavet buyurdu. (Mealen): "Kim bundan sonra tecavüz ederse ona elim bir azab vardır" (Bakara 179). </p><h6 class="card-text text-muted m-0 text-right">Ebu Davud, Diyat 3, (4496), 4, (4504); Tirmizi, Diyat 13, (1406)<br/>Ammden Katletme | KISAS BÖLÜMÜ | Ebu Şüreyh</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Kim mü'min bir kimseyi (amden) öldürürse, katil bu sebeple kısas olunur. Kim bu kısasa mani olursa Allah'ın lanet ve gadabı onun üzerine olsun. Allah onun ne farz ve ne nafile hiçbir hayrını kabul etmez." [Rezin tahric etmiştir. Bu manada rivayet Sünenler'in bir kısmında gelmiştir. Ebu Davud, Diyat 17, (4539, 4540, 4541); Nesai, Kasame 29, (8, 40).] </p><h6 class="card-text text-muted m-0 text-right">Rezin<br/>Ammden Katletme | KISAS BÖLÜMÜ | İbnu Ömer</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Kim, aralarında taş atışması veya kamçı veya sopa darbı gibi durumlarda mübhem şekilde öldürülürse (bunun hükmü) hataen öldürme hükmüne tabidir, diyeti de hata diyetidir. Kim bu diyetin yerine getirilmesine mani olursa Allah'ın lanet ve gadabı üzerine olsun. Onun hiçbir farz ve nafile hayrı kabul edilmeyecektir." </p><h6 class="card-text text-muted m-0 text-right">Ebu Davud, Diyat 17, (4539, 4540), 28, (4591); Nesai, Kasame 29, (8, 40)<br/>Ammden Katletme | KISAS BÖLÜMÜ | İbnu Abbas</h6></div></div><div class="card my-3"><div class="card-body"><p class="card-text">Resulullah (sav)'a bir adam geldi, bir başkasını kayışla bağlamış getiriyordu. "Ey Allah'ın Resulü! Bu, kardeşimi öldürdü!" dedi. Aleyhissalatu vesselam: "Doğru mu, kardeşini mi öldürdün?" diye sordu. Getiren adam: "Şayet itiraf etmezse, aleyhine beyyine getirebilirim!" dedi. Öbürü: "Evet kardeşim öldürdüm!" diye itiraf etti. Aleyhissalatu vesselam: "Nasıl öldürdün?" diye sordu. Adam açıkladı: "O ve ben bir ağaçtan yaprak çırpıyorduk, bana küfredip beni kızdırdı, ben de baltayla başına vurup öldürdüm." [Ebu Davud, şu ziyadede bulundu: "Ben onu öldürmeyi düşünmemiştim."] Resulullah (sav): "Kendinden ödeyeceğin bir şeyin var mı?" diye sordu. Adam: "Benim şu elbise ve baltamdan başka bir şeyim yok!" dedi. Aleyhissalatu vesselam: "Ne dersin, kavmin seni satın alır mı (fidyeni öder mi)?" buyurdu. Adam: "Ben kavmim nazarında o kadar kıymetli değilim ki!" dedi. Bunun üzerine (aleyhissalatu vesselam) kayıştan ipi getiren adama attı ve "Al adamını!" buyurdu. Adam onu alıp oradan ayrıldı. Onlar dönünce Aleyhissalatu vesselam: "Eğer onu öldürürse, o da onun mislidir" buyurdular. Adam geri gelip: "Ey Allah'ın Resulü! "Eğer onu öldürürse o da onun mislidir" dediğiniz bana ulaştı. Oysa ben onu sizin emriniz üzerine aldım" dedi. Aleyhissalatu vesselam: "Sen onun hem kendi günahı ve hem de (öldürdüğü) arkadaşının günahıyla dönmesini istemiyor musun?" buyurdu. Adam: "Evet ey Allah'ın Resulü!" deyince Aleyhissalatu vesselam: "Bu iş böyledir!" buyurdu. Bunun üzerine adam kayışı atıp, adamı serbest bıraktı." </p><h6 class="card-text text-muted m-0 text-right">Müslim, Kasame 32, (1680); Ebu Davud, Diyat 3, (4999, 4500, 4501); Nesai, Kasame 5, (8,13-18)<br/>Ammden Katletme | KISAS BÖLÜMÜ | Vail İbnu Hucr</h6></div></div><div class="card my-3"><div class="card-body"><p class="card-text">Resulullah (sav) zamanında bir adam bir adamı öldürmüştü. Hadise Aleyhissalatu vesselam'a geldi. (Meseleyi tahkikten sonra) katili, maktulün velisine teslim etti. Katil: "Ey Allah'ın Resulü! Ben onu öldürmeyi kasdetmemiştim (kazaen öldürdüm)! " dedi. Aleyhissalatu vesselam veliye: "Eğer bu sözünde sadık ise ve doğruyu söylüyorsa, bu durumda onu öldürdüğün takdirde ateşe gidersin!" buyurdu. Bunun üzerine veli, adamı salıverdi. Adam bir kayışla bağlı idi, kayışım sürüyerek uzaklaştı. Bundan sonra kendisine zu'n-nis'a (kayışlı) adı takıldı." </p><h6 class="card-text text-muted m-0 text-right">Tirmizi, Diyat 13, (1407); Ebu Davud, Diyat 3, (4493); Nesai, Kasame 5, (8,13)<br/>Ammden Katletme | KISAS BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Resulullah (sav)'ın, oğlu sebebiyle babaya kısas uyguladığına, fakat oğluna, babası sebebiyle, kısas uygulamadığına şahid oldum. </p><h6 class="card-text text-muted m-0 text-right">Tirmizi, Diyat 9,(1399)<br/>Ammden Katletme | KISAS BÖLÜMÜ | Süraka İbnu Malik</h6></div></div><div class="card my-3"><div class="card-body"><p class="card-text">Babamla birlikte Resulullah (sav)'a gittik. Resulullah (sav) babama: "Bu, oğlun mu?" diye sordu. Babam: "Ka'be'nin Rabbine yemin olsun oğlum!" dedi. Resulullah tekrar: "Hakikaten mı?" buyurdular. Babam: "Şehadet ederim oğlumdur!" deyince, Resulullah (sav), babamın yemini ve benim babama benzerliğimin fazlalığı sebebiyle tebessüm buyurdular ve sonra: "Bilesin! O senin cinayetinle sorumlu tutulamaz. Sen de onun cinayetinden sorumlu olmazsın" buyurdular ve şu ayeti tilavet ettiler. (Mealen): "Hiçbir günahkar, başkasının günahını yüklenmez" (Enam 164). </p><h6 class="card-text text-muted m-0 text-right">Ebu Davud, Diyat 2, (4496); Nesai, Kasame 39, (8, 53)<br/>Ammden Katletme | KISAS BÖLÜMÜ | Ebu Rimse</h6></div></div><div class="card my-3"><div class="card-body"><p class="card-text">Bir oğlan, hile (suikast) suretiyle öldürülmüştü. Hz. Ömer (ra): "Bunun öldürülmesine San'a ahalisi iştirak etmiş olsaydı, bu tek kişi yüzünden bütün San'a ahalisini öldürürdüm!" dedi. </p><h6 class="card-text text-muted m-0 text-right">Buhari, Diyat 21; Muvatta, Ukul 13, (2, 871)<br/>Ammden Katletme | KISAS BÖLÜMÜ | İbnu Ömer</h6></div></div><div class="card my-3"><div class="card-body"><p class="card-text">Bir başka rivayet: "Dört kişi bir çocuğu öldürmüştü, Hz. Ömer dedi ki..." diye başlar, yukandaki gibi devam eder. </p><h6 class="card-text text-muted m-0 text-right">Buhari, Diyat 21; Muvatta, Ukul 13, (2, 871)<br/>Ammden Katletme | KISAS BÖLÜMÜ | İbnu Ömer</h6></div></div><div class="card my-3"><div class="card-body"><p class="card-text">İmam Malik anlatıyor: Hz. Ömer (ra), tek bir kişi için beş veya yedi kişiyi öldürttü. Bunlar hile ile birini öldürmüşlerdi. Hz. Ömer talimatında şunu da ilave etmişti: "Bu tek kişinin öldürülmesine bütün San'a halkı katılmış olsaydı, hepsinin öldürülmesine hükmederdim." </p><h6 class="card-text text-muted m-0 text-right">Muvatta, Ukul 13, (2,871)<br/>Ammden Katletme | KISAS BÖLÜMÜ | Bilinmiyor</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Kim kölesini öldürürse, biz de onu öldürürüz. Kim de kölesini (burnunu, kulağını keserek) sakatlarsa, biz de onun (burnunu, kulağını keserek) sakatlarız." [Nesai'nin rivayetinde şu ziyade var: "Kim kölesini iğdiş ederse, biz de onu iğdiş ederiz."] </p><h6 class="card-text text-muted m-0 text-right">Ebu Davud, Diyat 7, (4515 , 4516, 4517, 4518); Tirmizi, Diyat 18, (1414); Nesai, Kasame 9, (8, 21)<br/>Ammden Katletme | KISAS BÖLÜMÜ | Semüre</h6></div></div><div class="card my-3"><div class="card-body"><p class="card-text">Hz. Ali (ra)'ye: "Ey mü'minlerin emiri! Yanınızda, Kur'an'da bulunmayan yazılı bir şey var mı?" diye sormuştum. Şöyle cevap verdi: "Hayır! Daneyi yar(ıp ondan filizi çıkar)an ve insanı yaratan Zata kasem olsun! Bildiğim şeyler, Allah'ın, Kur'an'da olanı anlamak üzere kişiye verdiği anlayış ve bir de şu sahifede bulunanlardır. "Pekiyi bu sahifede ne var?" dedim. "Diyetle ilgili ahkam), esirlerin hürriyete kavuşturulması (ile ilgili tavsiye ve teşvik), kafir mukabilinde Müslümanın öldürülmeyeceği!" cevabını verdi. </p><h6 class="card-text text-muted m-0 text-right">Buhari, Diyat 31, İlm 39, Cihad 171; Tirmizi, Diyat 16, (1412); Nesai, Kasame 12, (8, 23)<br/>Ammden Katletme | KISAS BÖLÜMÜ | Ebu Cuheyfe</h6></div></div><p class="mb-5"><a class="btn btn-success m-1" href="/hadisler/sayfa-329.html">Önceki Sayfa</a><a class="btn btn-success m-1" href="/hadisler/sayfa-331.html">Sonraki Sayfa</a></p></body></html>
