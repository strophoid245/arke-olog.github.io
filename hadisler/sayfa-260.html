<!DOCTYPE html><html><head><title>Sayfa 260 - Hadisler - Arkeolog</title><meta charset="utf-8"/><script src="/assets/script.js"></script></head><body><div class="card my-3"><div class="card-body"><p class="card-text">Resulullah (sav) buyurdular ki: "Sizden birinizin (yemek) kabına sinek düşecek olursa, onu iyice batırın. Zira onun bir kanadında hastalık, diğerinde şifa vardır. O, içerisinde hastalık olan kanadıyla korunur." </p><h6 class="card-text text-muted m-0 text-right">Ebu Davud, Et'ime 49, (3844); Buhari, Tıbb 58, Bed'ül-Halk 14; İbnu Mace, Tıb 31, (3504, 3505); Nesai, Fera' 11 (7, 178)<br/>Yeme Adabı | YİYECEKLER BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Resulullah (sav) cüzzamlı bir kimsenin elinden tuttu ve kendisiyle birlikte elini tabağa koydu, sonra da: "Allah'a güvenerek ve O'na tevekkül ederek ye!" buyurdu. (Rezin şunu ilave etti: "Bunu Ebu Bekr ve Ömer (ra) da yaptılar ve aynı şeyler söylediler.) </p><h6 class="card-text text-muted m-0 text-right">Ebu Davud, Tıbb 24, (3925); Tirmizi, Et'ime 19, (1818); İbnu Mace, Tıbb 44, (3542)<br/>Yeme Adabı | YİYECEKLER BÖLÜMÜ | Cabir</h6></div></div><div class="card my-3"><div class="card-body"><p class="card-text">Sakif hey'eti arasında bir de cüzzamlı vardı. Resulullah (sav) ona bir haber göndererek: "Biz seninle bey'atımızı yaptık, sen hemen geri dön!" buyurdular. </p><h6 class="card-text text-muted m-0 text-right">Müslim, Selam 126, (2231); İbnu Mace, Tıbb 44, (3544)<br/>Yeme Adabı | YİYECEKLER BÖLÜMÜ | Şerid İbnu Süveyd</h6></div></div><div class="card my-3"><div class="card-body"><p class="card-text">Resulullah (sav) kendisine, ilk çıkan turfanda meyve getirildi de, o zaman şöyle dua ederdi: "Allah'ım Medine'mizi bizim için mübarek kıl, meyvelerimizi, müdd'ümüzü, sa'mızı mübarek kıl, bereketlerini kat kat artır." Bu duadan sonra, getirilen meyveyi orada hazır bulunan çocukların en küçüğüne verirdi. </p><h6 class="card-text text-muted m-0 text-right">Müslim, Hacc 474, (1373)<br/>Yeme Adabı | YİYECEKLER BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Ashab bir koyun kesmişti. Bu sırada bir dilenci geldi. Etten bir miktar verdiler. Derken başka gelenler oldu, onlara da verdiler. Geriye yine de et kaldı. Resulullah (sav) sordu: "Koyundan geri ne kaldı?" "Sadece omuzu kaldı!" dediler. Aleyhissalatu vesselam ise: "Omuzu hariç geri tarafı kaldı!" buyurdular. </p><h6 class="card-text text-muted m-0 text-right">Tirmizi, Kıyamet 34, (2472)<br/>Yeme Adabı | YİYECEKLER BÖLÜMÜ | Aişe</h6></div></div><div class="card my-3"><div class="card-body"><p class="card-text">Halid İbnu Velid (ra)'ın bana bildirdiğine göre, Halid, Resulullah (sav) ile birlikte, Resulullah'ın zevceleri Meymune (ra)'nin yanına girerler. -Meymune hem onun ve hem de İbnu Abbas'ın teyzeleri idi- Meymune'nin yanında kızartılmış bir keler görürler. Bunu, Necid'den, kız kardeşi Hufeyde Bintul-Haris getirmişti. Meymune (ra) keleri Resulullah (sav)'ın önüne sürdü. Önüne bir yemek çıkarılıp da ondan bahsedilmeyip ve isminin de zikredilmediği durum nadirdi. [Resulullah (sav) kelere elini uzatmıştı ki,] orada hazır bulunan kadınlardan biri: "Resululah (sav)'a takdim ettiğiniz şeyden haber verin, ne olduğunu söyleyin!" dedi. Bunun üzerine: "O kelerdir!" dediler. Bunun üzerine Resulullah (uzatmış olduğu) elini derhal geri çekti. Halid (ra): "Bu haram mıdır, ey Allah'ın Resulü?" dedi. Resulullah: "Hayır, ancak o benim kavmimin diyarında bulunmuyor. Bu sebeple (Onu yemeye alışkın değilim), içimde tiksinme hissediyorum!" buyurdular. Halid (ra) der ki: "Ben keleri (önüme) çekip yedim. Resulullah bakıyor fakat beni yasaklamıyordu." </p><h6 class="card-text text-muted m-0 text-right">Buhari, Et'ime 10,14, Zebaih 33; Müslim, Sayd 43, 44, 45, (1945, 1946, 1948); Muvatta, İsti'zan 10, (2, 968); Ebu Davud, Et'ime 28, (3793, 3794), Eşribe 21, (37); Nesai, Sayd 26, (7,198,199)<br/>Hayvanlardan Mübah Ve Mekruh Olanlar | YİYECEKLER BÖLÜMÜ | İbnu Abbas</h6></div></div><div class="card my-3"><div class="card-body"><p class="card-text">Bir bedevi Resulullah (sav)'a gelerek: "Ben keleri bol olan bir bölgede yaşıyorum. Keler atıcının yiyeceğinin ekseriyetini teşkil ediyor (bunun bir mahzuru var mı; ne buyurursunuz?" diye sordu. Ama Resulullah cevap vermedi. Biz: "Tekrar sor!" dedik. O tekrar sordu. Resulullah cevap vermedi. Adam üçüncü sefer sordu. Üçüncü de Resullah adama seslenip yanına çağırdı ve: "Ey bedevi! Allah, Beni İsrail'den bir boya lanet etti veya gadab etti. (Ceza olarak) onları yeryüzünde yürüyen hayvanları haline çevirdi. Bilemem, ola ki bu, o lanete meshe uğrayan kimselerdendir. Bu sebeple ondan ne yerim ne de yiyenleri men ederim!" dedi. </p><h6 class="card-text text-muted m-0 text-right">Müslim, Sayd 51, (1951)<br/>Hayvanlardan Mübah Ve Mekruh Olanlar | YİYECEKLER BÖLÜMÜ | Ebu Said</h6></div></div><div class="card my-3"><div class="card-body"><p class="card-text">Bir adam bir tavşan avladı ve Abdullah İbnu Ömer (ra)'e gelip: "Ne dersiniz (bunun eti yenir mi?)" diye sordu. Abdullah: "Tavşan Resulullah (sav)'a da (böyle avlanıp) getirilmişti. Ben de o sırada yanında oturuyordum. Ondan ne yedi ne de onun yenmesini yasakladı, tavşanın hayız gördüğüne inanıyordu" dedi. </p><h6 class="card-text text-muted m-0 text-right">Ebu Davud, Et'ime 27, (3792)<br/>Hayvanlardan Mübah Ve Mekruh Olanlar | YİYECEKLER BÖLÜMÜ | Halid İbnu'l'Huveyris</h6></div></div><div class="card my-3"><div class="card-body"><p class="card-text">Yürüdük ve Merri'z Zahran'dan bir tavşan kaldırdık. Arkadaşlarımız peşinden koştular ve (sonunda yakalamaktan) aciz kaldılar. Bu sefer ben koştum, yetiştim ve yakaladım. Onu (babalığım) Ebu Talha (ra)'ya getirdim. O, tavşanı keskin bir taşla kesti. Budunu benimle Resulullah'a gönderdi. Resulullah onu yedi. Enes'e: "Yedi mi, (gördün mü yediğini?)" diye sorulmuştu. "Yani kabul etti" dedi. </p><h6 class="card-text text-muted m-0 text-right">Buhari, Sayd 32, 10, Hibe 5; Müslim, Sayd 53, (1953); Ebu Davud, Et'ime 27, (3791); Tirmizi, Et'ime 2, (1790); Nesai, Sayd 25, (7,196)<br/>Hayvanlardan Mübah Ve Mekruh Olanlar | YİYECEKLER BÖLÜMÜ | Enes</h6></div></div><div class="card my-3"><div class="card-body"><p class="card-text">Hz. Cabir (ra)'a: "Sırtlan av mıdır?"diye sordum. "Evet!" dedi. Ben tekrar: "Etini yiyeyim mi?"dedim. "Evet!" dedi. "Bu cevap Resulullah (sav)'dan mıdır?" dedim. "Evet!" dedi." </p><h6 class="card-text text-muted m-0 text-right">Tirmizi, Et'ime 4, (1792); Ebu Davud, Et'ime 32, (3801); Nesai, Sayd 27, (7,200)<br/>Hayvanlardan Mübah Ve Mekruh Olanlar | YİYECEKLER BÖLÜMÜ | Abdurrahman İbnu Ebi Ammar</h6></div></div><div class="card my-3"><div class="card-body"><p class="card-text">Ebu Davud'un rivayetinde şöyle gelmiştir: "Hz. Cabir (ra) der ki: "Resulullah (sav)'a sırtlandan sordum. Bana: "O, av (hayvanı)dır, ihramlı avlayacak olursa koç da aynı hükme dahil edilir." </p><h6 class="card-text text-muted m-0 text-right">Ebu Davud, Et'ime 32, (3801)<br/>Hayvanlardan Mübah Ve Mekruh Olanlar | YİYECEKLER BÖLÜMÜ | Abdurrahman İbnu Ebi Ammar</h6></div></div><div class="card my-3"><div class="card-body"><p class="card-text">Resulullah {sa)'a sırtlan hakkında (eti helal mi?)" diye sordum. "Sırtlanı yiyen biri de var mı?" dedi. Bunun üzerine kurdun etinin yenmesini sordum. "Kendisinde hayır olup da kurdu yiyen biri var mı?" diye cevap verdi. </p><h6 class="card-text text-muted m-0 text-right">Tirmizi, Et'ime 4, (1739)<br/>Hayvanlardan Mübah Ve Mekruh Olanlar | YİYECEKLER BÖLÜMÜ | Huzeyme İbn Cez'</h6></div></div><div class="card my-3"><div class="card-body"><p class="card-text">İbnu Ömer (ra)'e kirpiden sorulmuştu. (Cevaben) şu ayeti okudu. (Mealen): "(Ey Muhammed) de ki: "Bana vahyolunanda leş, akıtılmış kan, domuz eti -ki pistir- ve günah işlenerek Allah'tan başkası adına kesilen hayvandan başkasını yemenin haram olduğuna dair bir emir bulamıyorum. Fakat darda kalan, başkasının payına el uzatmamak ve zaruret miktarını aşmamak üzere bunlardan da yiyebilir. Doğrusu Rabbim bağışlar ve merhamet eder." (En'am 146). Ancak, yanında bulunan bir yaşlı dedi ki: "Ben Ebu Hüreyre (ra)'yi dinledim, demişti ki: "Resulullah (sav)'ın yanında kirpinin zikri geçmişti: "O habislerden bir habistir (eti) yenmez" buyurdular." Bunun üzerine İbnu Ömer (ra): "Eğer bunu Resulullah (sav) söyledi ise, bu (kirpinin hükmü), biz bilmesek de O'nun dediği gibidir" dedi. </p><h6 class="card-text text-muted m-0 text-right">Ebu Davud, Et'ime 30, (3799)<br/>Hayvanlardan Mübah Ve Mekruh Olanlar | YİYECEKLER BÖLÜMÜ | Nemletü'l-Ensari</h6></div></div><div class="card my-3"><div class="card-body"><p class="card-text">Ben, Resulullah (sav) ile birlikte toy (denen kuş)un etini yedim. </p><h6 class="card-text text-muted m-0 text-right">Ebu Davud, Et'ime 29, (3797); Tirmizi, Et'ime 26, (1829)<br/>Hayvanlardan Mübah Ve Mekruh Olanlar | YİYECEKLER BÖLÜMÜ | Sefine</h6></div></div><div class="card my-3"><div class="card-body"><p class="card-text">Resulullah (sav) ile beraber [altı veya yedi sefer] gazveye çıkmıştık. Gazve esnasında (sav)'la birlikte çekirge yedik. </p><h6 class="card-text text-muted m-0 text-right">Buhari, Sayd 13; Müslim, Sayd 52, (1952); Tirmizi, Et'ime 22, (1822, 1823); Ebu Davud, Et'ime 35, (3812); Nesai, Sayd 37, (7, 210)<br/>Hayvanlardan Mübah Ve Mekruh Olanlar | YİYECEKLER BÖLÜMÜ | İbnu Ebi Evfa</h6></div></div><p class="mb-5"><a class="btn btn-success m-1" href="/hadisler/sayfa-259.html">Önceki Sayfa</a><a class="btn btn-success m-1" href="/hadisler/sayfa-261.html">Sonraki Sayfa</a></p></body></html>
