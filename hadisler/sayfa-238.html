<!DOCTYPE html><html><head><title>Sayfa 238 - Hadisler - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><div class="card my-3"><div class="card-body"><p class="card-text">Resulullah (sav) kaza-yı haceti için çıktığı zaman ben ve bizden (Ensar'dan) bir gulam (oğlan), O'nu takip ederdik. Beraberimizde, istinca etmeği için su kabı olurdu. </p><h6 class="card-text text-muted m-0 text-right">Buhari, Vudu 16, 15, 17, 56, Salat 93; Müslim, Taharet 70, (271); Ebu Davud, Taharet 23, (43); Nesai, Taharet 41, (1, 42)<br/>İstincada Kullanılan Cisimler | TAHARET BÖLÜMÜ | Enes</h6></div></div><div class="card my-3"><div class="card-body"><p class="card-text">Ben Resulullah (sav) ile birlikte idim. Helaya gitti ve kaza-yı hacette bulundu sonra: "Ey Cabir suyu getir!" diye ferman etti. Ben de suyu götürdüm, eliyle istinca etti. Sonra elini yere sürttü. </p><h6 class="card-text text-muted m-0 text-right">Nesai, Taharet 43, (1, 45); İbnu Mace, Taharet 29, (358)<br/>İstincada Kullanılan Cisimler | TAHARET BÖLÜMÜ | Cerir</h6></div></div><div class="card my-3"><div class="card-body"><p class="card-text">Resulullah (sav) bevledince abdest alır ve (istincada) su kullanırdı. </p><h6 class="card-text text-muted m-0 text-right">Ebu Davud, Taharet 64, (166, 167, 168); Nesai, Taharet 102, (1, 86)<br/>İstincada Kullanılan Cisimler | TAHARET BÖLÜMÜ | Süfyan İbnu'l'Hakem veya Hakem İbnu Süfyan es-Sakafi</h6></div></div><div class="card my-3"><div class="card-body"><p class="card-text">Resulullah (sav) anlatıyor: "Bana Cibril aleyhisselam geldi ve: "Ey Muhammed, abdest aldınmı intidahda bulun!" diye emretti" dedi. </p><h6 class="card-text text-muted m-0 text-right">Tirmizi, Taharet 38, (50)<br/>İstincada Kullanılan Cisimler | TAHARET BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Resulullah (sav) bevletti. Hz. Ömer de arkasında, elinde su kabı olduğu halde durdu. Resulullah onu görünce: "Bu da ne, ey Ömer?" buyurdular. Hz. Ömer: "Sudur, yıkanırsın!" dedi. Resulullah: "Ben her bevledişimde abdest almakla emrolunmadım, bunu yapacak olsam bu, (ümmete vacib) bir sünnet olur" buyurdular. </p><h6 class="card-text text-muted m-0 text-right">Ebu Davud, Taharet 22, (42); İbnu Mace, Taharet 20, (327)<br/>İstincada Kullanılan Cisimler | TAHARET BÖLÜMÜ | Aişe</h6></div></div><div class="card my-3"><div class="card-body"><p class="card-text">Resulullah (sav) Küba ahalisine: "Allah, temizlik hususunda sizi övmektedir. Bu neden ileri geliyor?" diye sordular. Onlar: "Biz dediler, istincada taşla suyu birleştiriyoruz: (önce taşla silip arkadan da su ile yıkıyoruz)." [Rezin tahric etmiştir, İbnu Kesir Tefsiri, 3,456] </p><h6 class="card-text text-muted m-0 text-right">Rezin<br/>İstincada Kullanılan Cisimler | TAHARET BÖLÜMÜ | Enes</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Biriniz helaya giderken beraberinde üç tane de taş götürüp onlarla temizliğini yapsın. Bunlar ona yeterlidir." </p><h6 class="card-text text-muted m-0 text-right">Ebu Davud, Taharet 21, (40); Nesai, Taharet 40, (1, 41, 42)<br/>İstincada Kullanılan Cisimler | TAHARET BÖLÜMÜ | Aişe</h6></div></div><div class="card my-3"><div class="card-body"><p class="card-text">Resulullah (sav) abdest bozmaya çıkmıştı. Bana üç taş bulmamı söyledi. İkisini buldum, üçüncü taşı aradım fakat bulamadım. Onun yerine bir kurumuş mayıs aldım ve onu getirdim. Taşları aldı, mayısı attı ve: "Bu necistir" buyurdu. </p><h6 class="card-text text-muted m-0 text-right">Buhari, Vudu 20; Tirmizi, Taharet 13, (17); Nesai, Taharet 38, (1, 39, 40)<br/>İstincada Kullanılan Cisimler | TAHARET BÖLÜMÜ | İbnu Mes'ud</h6></div></div><div class="card my-3"><div class="card-body"><p class="card-text">Cinlerin heyeti Resulullah (sav)'a gelince: "Ey Allah'ın Resulü! Ümmetini kemikle, mayısla veya kömürle istinca yapmaktan nehyet. Zira, Allah onlarda bize bir rızk yarattı!" dediler. Bunun üzerine Resulullah (sav) bizi, onları taharette kullanmaktan menetti." </p><h6 class="card-text text-muted m-0 text-right">Tirmizi, Taharet 14, (18); Nesai, Taharet 35, (1, 37); Ebu Davud, Taharet 20, (39); Müslim, Salat 50, (450)<br/>İstincada Kullanılan Cisimler | TAHARET BÖLÜMÜ | İbnu Mes'ud</h6></div></div><div class="card my-3"><div class="card-body"><p class="card-text">Resulullah (sav) bana: "Ey Rüveyfi" dedi, "umarım benden sonra çok yaşayacaksın. İnsanlara haber ver ki, kim sakalını kıvırcık kılar, (atın boynuna) kiriş takar, bir hayvan mayısı veya kemikle istincada bulunursa bilsin ki Muhammed ondan beridir." </p><h6 class="card-text text-muted m-0 text-right">Ebu Davud, Taharet 20, (36); Nesai, Zinet 12, (8,135)<br/>İstincada Kullanılan Cisimler | TAHARET BÖLÜMÜ | Rüveyfi</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Allah'ın hataları silmeye ve dereceleri yükseltmeye vesile kıldığı şeyleri size söylemiyeyim mi?" "Evet ey Allah'ın Resulü, söyleyin!" dediler. Bunun üzerine saydı: "Zahmetine rağmen abdesti tam almak. Mescide çok adım atmak. (Bir namazdan sonra diğer) Namazı beklemek. İşte bu ribattır, işte bu ribattır, işte bu ribattır." </p><h6 class="card-text text-muted m-0 text-right">Müslim, Taharet 41, (251); Muvatta, Sefer 55, (1, 161); Tirmizi, Taharet 39, (52); Nesai, Taharet 106<br/>Abdestin Faziletleri | TAHARET BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Üzerimizde develeri gütme işi vardı, (bunu sırayla yapıyorduk.) (Bir gün) gütme nöbeti bana gelmişti. Günün sonunda develeri kıra ben çıkarıyordum. (Bir gün, nöbetimden dönüşte) Resulullah (sav)'a geldim, ayakta halka hitabediyordu. Söylediklerinden şu sözlere yetiştim: "Güzel abdest alıp, sonra iki rekat namaz kılan ve namaza bütün ruhu ve benliği ile yönelen hiç kimse yoktur ki kendisine cennet vacib olmasın!" (Bunları işitince kendimi tutamayıp): "Bu ne güzel!" dedim. (Bu sözüm üzerine) önümde duran birisi: "Az önce söylediği daha da güzeldi." dedi. (Bu da kim? diye) baktım. Meğer Ömer İbnul-Hattab'mış. O, sözüne devam etti: "Seni gördüm, daha yeni geldin. Sen gelmezden önce şöyle demişti: "Sizden kim abdestini alır ve bunu en güzel şekilde yapar, sonra da: Eşhedü en la ilahe illallah ve eşhedü enne Muhammeden abduhu ve Resulühü (Şehadet ederimki Allah'tan başka ilah yoktur ve yine şehadet ederim ki Muhammed Allah'ın kulu ve Resulüdür)" derse, kendisine cennetin sekiz kapısı da açılır; hangisinden isterse oradan cennete girer." (Ebu Davud'un rivayetinde "abdestigüzelyaparsa..." denmiştir. Tirmizi'nin rivayetinde "...resülühü (Allah'ın ...Resulü)" kelimesinden sonra "Allah'ım, beni tevbe edenlerden kıl, temizlenenlerden kıl" duası da vardır.) </p><h6 class="card-text text-muted m-0 text-right">Ebu Davud, Taharet 65, (169); Tirmizi, Taharet, 41, (55)<br/>Abdestin Faziletleri | TAHARET BÖLÜMÜ | Ukbe İbnu Amir</h6></div></div><div class="card my-3"><div class="card-body"><p class="card-text">Resulullah (sav) buyurdular ki: Mü'min -veya müslüman- bir kul abdest aldı mı yüzünü yıkayınca, gözüyle bakarak işlediği bütün günahlar su ile -veya suyun son damlasıyla- yüzünden dökülür iner. Ellerini yıkayınca elleriyle işlediği hatalar su ile birlikte- veya suyun son damlasıyla- ellerinden dökülür iner. Ayaklarını yıkayınca da ayaklarıyla giderek işlediği bütün günahları su ile veya suyun son damlasıyla- dökülür iner. (öyle ki abdest tamamlanınca) günahlardan arınmış olarak tertemiz çıkar." </p><h6 class="card-text text-muted m-0 text-right">Müslim, Taharet 32, (244); Muvatta, Taharet 31, (1, 32); Tirmizi, Taharet 2, (2)<br/>Abdestin Faziletleri | TAHARET BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Kim abdest alır ve abdestini güzel yaparsa hataları vücudundan tırnak diplerine varıncaya kadar çıkar dökülür." </p><h6 class="card-text text-muted m-0 text-right">Buhari, Vudu 25; Müslim, Taharet 8, (229)<br/>Abdestin Faziletleri | TAHARET BÖLÜMÜ | Osman</h6></div></div><div class="card my-3"><div class="card-body"><p class="card-text">Bir başka rivayette şöyle gelmiştir: "Hz. Osman (ra) abdest aldı ve dedi ki: "Ben Resulullah (sav)'ın şu benim abdestim gibi abdest aldığını, sonra da şöyle söylediğini gördüm: "Kim bu şekilde abdest alırsa geçmiş günahları affedilir, namazı ve mescide kadar yürümesi de nafile (ibadet) olur." </p><h6 class="card-text text-muted m-0 text-right">Buhari, Vudu 25; Müslim, Taharet 8, (229)<br/>Abdestin Faziletleri | TAHARET BÖLÜMÜ | Osman</h6></div></div><p class="mb-5"><a class="btn btn-success m-1" href="/hadisler/sayfa-237.html">Önceki Sayfa</a><a class="btn btn-success m-1" href="/hadisler/sayfa-239.html">Sonraki Sayfa</a></p></body></html>
