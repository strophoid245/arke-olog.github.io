<!DOCTYPE html><html><head><title>Sayfa 301 - Hadisler - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><div class="card my-3"><div class="card-body"><p class="card-text">Resulullah (sav) buyurdular ki: "Müslüman bir kimse öldü mü, Allah ona bedel bir yahudi veya hıristiyanı cehenneme koyar." </p><h6 class="card-text text-muted m-0 text-right">Müslim, Tevbe 50, (2767)<br/>İslam Ümmetinin Fazileti | FEZAİL BÖLÜMÜ | Ebu Musa</h6></div></div><div class="card my-3"><div class="card-body"><p class="card-text">Resulullah (sav): "İmtina edenler hariç, bütün ümmetim cennete girecektir." buyurmuşlardı. "İmtina edenler de kim?" dediler. "Kim bana itaat ederse cennete girer, kim asi olur (itaat etmezse) o imtina etmiş demektir!" buyurdular. </p><h6 class="card-text text-muted m-0 text-right">Buhari, İ'tisam 2<br/>İslam Ümmetinin Fazileti | FEZAİL BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Allah sizi üç hasletten himaye etti: "Hepinizi helak edecek olan peygamberinizin bedduasından, batıl ehlinin hak ehline (nurunu söndürecek kesin) bir galebesinden, dalalet üzerine birleşmenizden." </p><h6 class="card-text text-muted m-0 text-right">Ebu Davud, Fiten 1, (4253)<br/>İslam Ümmetinin Fazileti | FEZAİL BÖLÜMÜ | Ebu Malik el'Eş'ari</h6></div></div><div class="card my-3"><div class="card-body"><p class="card-text">Resulullah (sav) buyurdular ki: Şu ümmetim rahmete mazhar olmuş bir ümmettir. Ahirette azaba maruz kalmayacaktır. Onun azabı dünyadadır: Fitneler, zelzeleler ve katl." </p><h6 class="card-text text-muted m-0 text-right">Ebu Davud, Fiten, (4277)<br/>İslam Ümmetinin Fazileti | FEZAİL BÖLÜMÜ | Ebu Musa</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Allah Teala Hazretleri (şu ayetle) ümmetim için bana iki eman indirdi: 1) Sen aralarında olduğun müddetçe Allah onlara (umumi bir) azab vermeyecektir. 2) Onlar istiğfarda bulundukları müddetçe, Allah onlara azab vermeyecektir. (Enfal 33) Ben aralarından ayrıldım mı, (Allah'ın azabını önleyecek ikinci eman olan) istiğfarı Kıyamete kadar aralarında bırakıyorum." </p><h6 class="card-text text-muted m-0 text-right">Tirmizi, Tefsir, Enfal (3082)<br/>İslam Ümmetinin Fazileti | FEZAİL BÖLÜMÜ | Ebu Musa</h6></div></div><div class="card my-3"><div class="card-body"><p class="card-text">Amir İbnu Sa'd babası (ra)'ndan naklen anlatıyor: "Resulullah (sav) Beni Muaviye Mescidine girdi. Orada iki rek'at namaz kıldı, biz de onunla berber kıldık. Sonra Rabbine uzun uzun dua etti. Sonra yanımıza döndü. Dedi ki: "Rabbimden üç şey taleb ettim, ikisini verdi, birini geri çevirdi: Rabbimden ümmetimi umumi bir kıtlıkla helak etmemesini talep ettim, bunu bana verdi. Ümemtimi suda boğulma suretiyle helak etmemesini diledim, bana bunu da verdi. Ümmetimin kendi aralarında savaşmamalarını da talep etmiştim, bu geri çevrildi." </p><h6 class="card-text text-muted m-0 text-right">Müslim, Fiten 20, (2890)<br/>İslam Ümmetinin Fazileti | FEZAİL BÖLÜMÜ | Amir İbnu Sa'd</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Ümmetimden (alim, şehid, salih) bazıları var; bir(çok kabilelere şamil bir) cemaate şefaat eder, bazıları var bir kabileye şefaat eder; bazıları var bir bölüğe şefaat eder; bazıları da tek bir ferde şefaat eder ve cennete girmelerini sağlar." </p><h6 class="card-text text-muted m-0 text-right">Tirmizi, Kıyamet 11, (2442)<br/>İslam Ümmetinin Fazileti | FEZAİL BÖLÜMÜ | Ebu Said</h6></div></div><div class="card my-3"><div class="card-body"><p class="card-text">Rezin şunu ilave etmiştir: "Şefaatim, ümmetimden büyük günah işleyenler içindir. Bir adamın ateşe atılması için emir verilir. Giderken, (dünyada) susadığı zaman su vermiş olduğu adama rastlar, onu tanır ve ona: "Benim için şefaat etmeyecek misin?" der. Adam: "Sen de kimsin?" diye sorunca: "Ben sana falan gün su içirmedim mi?" der. Öbürü bunu tanır ve (Allah nezdinde) onun lehinde şefaatte bulunur. Adam da böylece geri çevrilir ve cennete gider." </p><h6 class="card-text text-muted m-0 text-right">Tirmizi, Kıyamet 11, (2437)<br/>İslam Ümmetinin Fazileti | FEZAİL BÖLÜMÜ | Ebu Said</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Ümmetim yağmur gibidir, evveli mi, ahiri mi daha hayırlıdır bilinemez." </p><h6 class="card-text text-muted m-0 text-right">Tirmizi, Emsal 6, (2873)<br/>İslam Ümmetinin Fazileti | FEZAİL BÖLÜMÜ | Enes</h6></div></div><div class="card my-3"><div class="card-body"><p class="card-text">Resulullah (sav) buyurdular ki: Ümmetimden bir grup, (hak üzerine) galip olmaktan hiç geri kalmaz. Allah'ın emri (Kıyamet) gelince de onlar galibtir." [Buhari: "Bu grup, alimlerdir" demiştir.] </p><h6 class="card-text text-muted m-0 text-right">Buhari, İ'tisam 10, Menakıb 27, Tevhid 29; Müslim, İmaret 171, (1921)<br/>İslam Ümmetinin Fazileti | FEZAİL BÖLÜMÜ | Mugire</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Ehl'i garb hak üzere galib olmaya, kıyamet kopuncaya kadar devam ederler." </p><h6 class="card-text text-muted m-0 text-right">Müslim, İmaret 177, (1925)<br/>İslam Ümmetinin Fazileti | FEZAİL BÖLÜMÜ | Sa'd İbnu Ebi Vakkas</h6></div></div><div class="card my-3"><div class="card-body"><p class="card-text">Muaviye İbnu Kurre, babası (ra)'ından naklen anlatıyor: "Resulullah (sav) buyurdular ki: "Şam (Suriye) halkı fesada uğradımı artık (orada) sizin için hayır yoktur. Ümmetimden bir grup, Kıyamet kopuncaya kadar mansur (Allah'ın yardımına mazhar) olmaya devam edecek, onları mahrum bırakanlar onlara zarar veremeyecekler." [Ali İbnu'l-Medini: "Bunlar hadis ashabıdır" demiştir.] </p><h6 class="card-text text-muted m-0 text-right">Tirmizi, Fiten 27, (2193)<br/>İslam Ümmetinin Fazileti | FEZAİL BÖLÜMÜ | Muaviye İbnu Kurre</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Ümmetimden bir grup (taife), hak üzerine savaşmaya devam edeceklerdir. Onlar kendilerine meydan okuyanlara karşı muzafferdirler. Öyle ki, bunların sonuncuları Mesih-Deccal'le de savaşırlar." </p><h6 class="card-text text-muted m-0 text-right">Ebu Davud, Cihad 4, (2484)<br/>İslam Ümmetinin Fazileti | FEZAİL BÖLÜMÜ | İmran İbnu Husayn</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Ümmetim içinde beni en çok sevenlerden bir kısmı benden sonra gelenler arasından olacak: Mallarını ve ailelerini feda pahasına beni görmeyi arzu edecekler." </p><h6 class="card-text text-muted m-0 text-right">Müslim, Cennet (2832)<br/>İslam Ümmetinin Fazileti | FEZAİL BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Kıyamet gününde, ümmetimin (iki alameti olacak: Biri) secde sebebiyle alnındaki parlaklık, (diğeri de) abdest sebebiyle kolarındaki parlaklıktır." </p><h6 class="card-text text-muted m-0 text-right">Tirmizi, Salat 427, (607)<br/>İslam Ümmetinin Fazileti | FEZAİL BÖLÜMÜ | Abdullah İbnu Büşr</h6></div></div><p class="mb-5"><a class="btn btn-success m-1" href="/hadisler/sayfa-300.html">Önceki Sayfa</a><a class="btn btn-success m-1" href="/hadisler/sayfa-302.html">Sonraki Sayfa</a></p></body></html>
