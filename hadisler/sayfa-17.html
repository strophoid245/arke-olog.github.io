<!DOCTYPE html><html><head><title>Sayfa 17 - Hadisler - Arkeolog</title><meta charset="utf-8"/><script src="/assets/script.js"></script></head><body><div class="card my-3"><div class="card-body"><p class="card-text">Babam, Resulullah (sav)'dan izin isteyerek kendisi ile kamisi arasına girdi. Resulullah (sav)'ı öpüyor ve kucaklıyordu. Sonra: "Ey Allah'ın Rasülü yasaklanması yasak olan şey nedir? bana söyle" dedi. Resulullah (sav): "Tuz!" dedi. Babam tekrar sordu: "Başka ne var?" Resulullah (sav): "Ateş!" dedi. Sonra tekrar sordu: "Ey Allah'ın Resulü yasaklanması, helal olmayan şey nedir?" Resulullah (sav): "Hayır yapman kendine hayırdır" cevabını verdi. </p><h6 class="card-text text-muted m-0 text-right">Ebu Davud, Büyu 62, (3476)<br/>Alım-Satımı Caiz Olmayan Eşyalar Hakkında | BEY (ALIM-SATIM) BÖLÜMÜ | Büheysetu'l-Fezariyye</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Şarkıcı cariyeleri satmayın, satın da almayın. Onlara (musiki) de ögretmeyin. Onları alıp satmak şartıyla yaptığınız ticarette hayır yoktur, onlar için ödenen para haramdır" Resulullah (sav) ilave etti: "Şu ayet bu gibiler hakkında nazil olmuştur: "İnsanlardan bazıları, bir bilgisi olmadığı halde, Allah yolundan saptırmak için boş sözlere müşteri çıkarlar. Allah yolunu alaya alırlar, işte bunlara alçaltıcı bir azab vardır." (Lokman 6) </p><h6 class="card-text text-muted m-0 text-right">Tirmizi, Büyu 51, (1282), Tefsiri-Kur'an, Lokman, (3193); İbnu Mace, Ticarat 11, (2168)<br/>Alım-Satımı Caiz Olmayan Eşyalar Hakkında | BEY (ALIM-SATIM) BÖLÜMÜ | Ebu Ümame</h6></div></div><div class="card my-3"><div class="card-body"><p class="card-text">Resulullah (sav) taksimden önce ganimetin satılmasını yasakladı. </p><h6 class="card-text text-muted m-0 text-right">Tirmizi, Siyer 14, (1563)<br/>Alım-Satımı Caiz Olmayan Eşyalar Hakkında | BEY (ALIM-SATIM) BÖLÜMÜ | Ebu Said</h6></div></div><div class="card my-3"><div class="card-body"><p class="card-text">Cahiliye insanları, devenin etini, karnındakinin hamileliği vaktine satarlarda "karnındakinin hamileliği" devenin karnındakini doğurması, doğanın da büyüyüp hamile kalmasıdır. Resulullah (sav) bu alış-verişi yasakladı." Buharfnin bir rivayetinde "...sonra karnındaki de doğar" denir. </p><h6 class="card-text text-muted m-0 text-right">Buhari, Büyu 61, Menakıbu'l-Ensar 26, Selem 8; Müslim, Büyu 6-6, (1514); Tirmizi, Büyu 16, (1229); Ebu Davud, Büyu 24, (3370); Nesai, Büyu 67, 68 (7, 293-294); İbnu Mace, Ticarat 24, (2197); Muvatta, Büyu 62, (2, 653-654)<br/>Alım-Satımı Caiz Olmayan Eşyalar Hakkında | BEY (ALIM-SATIM) BÖLÜMÜ | İbnu Ömer</h6></div></div><div class="card my-3"><div class="card-body"><p class="card-text">Resulullah (sav) şöyle buyurmuştur: "Ödemenin, karnındakinin doğumuna tehiri riba (faiz)dır." </p><h6 class="card-text text-muted m-0 text-right">Nesai, Büyu 67, (7.293)<br/>Alım-Satımı Caiz Olmayan Eşyalar Hakkında | BEY (ALIM-SATIM) BÖLÜMÜ | İbnu Abbas</h6></div></div><div class="card my-3"><div class="card-body"><p class="card-text">Resulullah (sav) erkek deveye (parayla) çekmeyi yasakladı." </p><h6 class="card-text text-muted m-0 text-right">Müslim, Müsakat 35, (1565); Nesai, Büyu 94, (7, 310)<br/>Alım-Satımı Caiz Olmayan Eşyalar Hakkında | BEY (ALIM-SATIM) BÖLÜMÜ | Cabir</h6></div></div><div class="card my-3"><div class="card-body"><p class="card-text">Hassan (ra), Ebu Talha (ra)'nın tasadduk ettiği Beyruha adlı bahçeden hissesine düşen kısmı (Hz. Muaviye'ye yüzbin dirheme) satmıştı. Kendisine: "Ebu Talha'nın sadakasını satıyor musun?" dediler. Şu cevabı verdi: "Yani bir sa' hurmayı, bir sa' para mukabilinde satmayayım mı?" </p><h6 class="card-text text-muted m-0 text-right">Buhari, Vesaya 17<br/>Alım-Satımı Caiz Olmayan Eşyalar Hakkında | BEY (ALIM-SATIM) BÖLÜMÜ | Enes</h6></div></div><div class="card my-3"><div class="card-body"><p class="card-text">Bir adam, Resulullah (sav)'a gelerek alış-verişte aldatıldığını söyledi. Resulullah (sav) kendisine: "Alış-veriş yaptığın kimseye; Aldatmaca yok! de" buyurdu. </p><h6 class="card-text text-muted m-0 text-right">Buhari, Büyu 48, İstikraz 19, Husümat 3, Hiyel 7; Müslim, Büyu 48, (1533); Ebu Davud, Büyu 68, (3500); Tirmizi, Büyu 28 (1250); Nesai, Büyu 51; Muvatta, Büyu 98<br/>Aldatmaya Dair | BEY (ALIM-SATIM) BÖLÜMÜ | İbnu Ömer</h6></div></div><div class="card my-3"><div class="card-body"><p class="card-text">Bana, el-Adda İbnu Halid (ra): "Resulullah (sav)'nın bana yazdığı bir mektubu sana okuyayım mı?" dedi. Ben: "Memnuniyetle!" deyince bir mektup çıkardı. Mektupta şunlar yazılı idi: "Bu, el-Adda İbnu Halid İbni Zehve'nin Muhammed (sav)'den satın aldığı şeyi tevsik eder, el-Adda ondan bir köle veya cariye satın aldı. Kölede, ne herhangi bir hastalık, ne (zina, hırsızlık, kaçma gibi) bir düşkünlük ne de (satışını gayr-ı meşru kılan hürr asıllı bulunmak, emanet ve rehin olarak verilmiş olmak gibi) haramlık yoktur. Bu Müslümanın Müslümana satışıdır." </p><h6 class="card-text text-muted m-0 text-right">Tirmizi, Büyu 8, (1216); Buhari, (senetsiz olarak kaydetmiştir) Büyu, 19; İbnu Mace, Ticarat 47, (2251)<br/>Aldatmaya Dair | BEY (ALIM-SATIM) BÖLÜMÜ | Abdülmecid İbnu Vehb</h6></div></div><div class="card my-3"><div class="card-body"><p class="card-text">Bir adam çarşıya satmak üzere mal koydu. Müslümanlardan biri alıcı çıkınca, onu ikna için, "senin vermediğin parayı ödedim" diye Allah'a kasem etmişti. Bunun üzerine şu ayet nazil oldu: "Allah'ın ahdini ve yeminlerini az bir değere değişenler var ya, işte onların ahirette bir payları yoktur. Allah, kıyamet günü, onlara hitab etmeyecek, onlara bakmayacak, onları temize çıkarmayacaktır. Elem verici azab onlar içindir" (Al-i İmran, 77) </p><h6 class="card-text text-muted m-0 text-right">Buhari, Büyu 27, Tefsir 3, 3<br/>Aldatmaya Dair | BEY (ALIM-SATIM) BÖLÜMÜ | İbnu Ebi Evfa</h6></div></div><div class="card my-3"><div class="card-body"><p class="card-text">Nevvas adında biri vardı. Yanında su içme hastası bir deve vardı, İbnu Ömer (ra) bu deveyi ortağından satın aldı. Ortağı kendisine uğrayınca: "Şu devemiz var ya onu sattık" dedi: Ortağı "kime" deyince "şu şu evsafta bir yaşlıya" diye tarif etti. Ortağı: "Öylemi, amma da yaptın, vallahi o zat İbnu Ömer'dir" dedi: "Sonra İbnu Ömer (ra)'e gelerek: "Ortağım sana su içme hastası bir deve satmış, durumunu da sana söylememiş" dedi. İbnu Ömer: "öyleyse götür onu" dedi. Adam götürmek üzere tutunca: "Bırak deveyi, Resulullah (sav)'ın hükmüne razıyız, sirayet yoktur" buyurdu. </p><h6 class="card-text text-muted m-0 text-right">Buhari, Büyu 36<br/>Aldatmaya Dair | BEY (ALIM-SATIM) BÖLÜMÜ | Amr İbnu Dinar</h6></div></div><div class="card my-3"><div class="card-body"><p class="card-text">Resulullah (sav) çarşıda bir yiyecek yığınına rastlayınca elini yığına daldırıp çıkardı. Parmaklarına rutubet bulaştı. Adama: "Ey satıcı nedir bu?" diye çıkıştı. Adam: "Ey Allah'ın Resulü, yağmur ıslattı,deyince: "Bu yaşlığı üste getirip, herkesin görmesini sağlıyamaz miydin? Kim bizi aldatırsa o bizden değildir" buyurdu. </p><h6 class="card-text text-muted m-0 text-right">Müslim, İman 164, (102); Tirmizi, Büyu 74, (1315); Ebu Davud, Büyu, 52, (3452); İbnu Mace, Ticarat, 36, (2224)<br/>Aldatmaya Dair | BEY (ALIM-SATIM) BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Ebu Davud ve Tirmizi'nin rivayetlerinde şu ziyade mevcuttur: "Resulullah (sav)'a "elini yığına daldır" diye vahyedildi, o da elini daldırdı. Yığın ıslaktı. "Aldatan bizden değildir" buyurdu." </p><h6 class="card-text text-muted m-0 text-right">Ebu Davud, Büyu, 52, (3452); Tirmizi, Büyu 74, (1315)<br/>Aldatmaya Dair | BEY (ALIM-SATIM) BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Müslüman bir kimsenin, bir malda kusur olduğunu bildiği halde, müşteriye haber vermeden satması haramdır. (Buhari, bunu bir babın başlığında kaydetmiştir.) </p><h6 class="card-text text-muted m-0 text-right">Buhari, Büyu 19<br/>Aldatmaya Dair | BEY (ALIM-SATIM) BÖLÜMÜ | Ukbe İbnu Amir</h6></div></div><div class="card my-3"><div class="card-body"><p class="card-text">Resulullah (sav) şöyle buyurdular: "Deve ve koyunun memelerinde süt bekletmeyin. Kim böyle sütü bekletilmiş bir sağmal hayvan satın almışsa sağdıktan sonra muhayyerdir, dilerse kabul eder, dilerse bir sa' miktarında kuru hurma da vererek iade eder." </p><h6 class="card-text text-muted m-0 text-right">Buhari, Büyu 64; Müslim, Büyu 11, (1524); Ebu Davud, Büyu 48, (3443), (3444), (3446); Nesai, Büyu 14, (7, 253-254); Muvatta, Büyu 6, (2, 683); Tirmizi, 29, (1251-1252)<br/>Sütü Hayvanın Memesinde Bekletmeye Dair | BEY (ALIM-SATIM) BÖLÜMÜ | Ebu Hüreyre</h6></div></div><p class="mb-5"><a class="btn btn-success m-1" href="/hadisler/sayfa-16.html">Önceki Sayfa</a><a class="btn btn-success m-1" href="/hadisler/sayfa-18.html">Sonraki Sayfa</a></p></body></html>
