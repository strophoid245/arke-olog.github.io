<!DOCTYPE html><html><head><title>Sayfa 253 - Hadisler - Arkeolog</title><meta charset="utf-8"/><script src="/assets/script.js"></script></head><body><div class="card my-3"><div class="card-body"><p class="card-text">Ümeyye Bintu Ebi's-Salt, Beni Gıfarlı -isminde zikrettiği- bir kadından nakleder ki, kadın şöyle demiştir: "Resulullah aleyhissalatu vesselam, beni devesinin döşüne serilen örtünün üzerine bindirdi." Kadın devamla der ki: "Allah'a yemin olsun, sabahleyin indi ve deveyi ıhtırdı. Ben de terkiden indim... Örtüde benden bulaşan kan vardı. Bu benim ilk hayız kanım idi. Görünce deveye doğru sıçradım ve utandım... Resulullah aleyhissalatu vesselam bendeki bu hali farkedip, kanı da görünce: "Neyin var? Belki de hayız oldun" buyurdular. Ben "Evet!" dedim. Resulullah aleyhissalatu vesselam: "Öyleyse (hayız görenlerin tedbirlerine başvurarak) kendine çekidüzen ver. Sonra da bir su kabı al, içerisine tuz at. Sonra örtüye değen kanı yıka, sonra bineğine dön!" ferman buyurdular. Resulullah (sav) Hayber'i fethettiği zaman ganimetten bize de bağışta bulundu. (Ümeyye Bintu Ebi's-Salt) der ki: "(Gıfarlı Sahabiyye), suyuna tuz katmadan hayız kanını yıkamazdı. Öldüğü zaman cenazesinin yıkanacağı suya da tuz atılmasını vasiyet etmiştir." </p><h6 class="card-text text-muted m-0 text-right">Ebu Davud, Taharet 122, (313)<br/>Hayızlı Ve Nifaslı Kadınların Yıkanması | TAHARET BÖLÜMÜ | Ümeyye Bintu Ebi's-Salt</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Cuma guslü her muhtelime (buluğa erene) vacibtir. Misvaklanması, bulduğu taktirde koku sürünmesi de öyle." </p><h6 class="card-text text-muted m-0 text-right">Buhari, Cuma 2, 3, 12, Ezan 161, Şehadat 18; Müslim, Cuma 5, (846); Muvatta, Cuma 4, (1, 102); Ebu Davud, Taharet 129, (341); Nesai, Cuma 6, 8. (3, 92-93)<br/>Cuma Ve Bayram Gulü | TAHARET BÖLÜMÜ | Ebu Said</h6></div></div><div class="card my-3"><div class="card-body"><p class="card-text">Cuma günü gusletmek, her muhtelim'e (buluğa ermiş kimseye) tıpkı cenabet guslü gibi vacibtir. </p><h6 class="card-text text-muted m-0 text-right">Muvatta, Cuma 2, (1, 101)<br/>Cuma Ve Bayram Gulü | TAHARET BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Müslümanların cuma günü yıkanmaları, üzerlerine hak olmuştur. Her biri ailesinin kokusundan sürünsün. (Koku) bulamazsa, su onun sürünme maddesi olsun. Yani hem yıkansın hem koku sürünsün, koku yoksa, artık, su (yıkanma) ile yetinsin." </p><h6 class="card-text text-muted m-0 text-right">Tirmizi, Salat 381, (525)<br/>Cuma Ve Bayram Gulü | TAHARET BÖLÜMÜ | Bera İbnu Azib</h6></div></div><div class="card my-3"><div class="card-body"><p class="card-text">Resulullah (sav) cumalardan birinde şöyle buyurmuştur: "Ey müslümanlar! Bu öyle bir gündür ki, Allah Teala Hazretleri onu (sizlere) bayram kılmıştır. Öyleyse yıkanın. Kimin yanında bir tiyb (sürünme maddesi) varsa ondan sürünmesinde bir zarar yoktur. Size misvakı da tavsiye ediyorum." (İbnu Mace'de rivayet mevsuktur) </p><h6 class="card-text text-muted m-0 text-right">Muvatta, Taharet 113, (1, 65-66); İbnu Mace, İkametu's-Salat 83, (1098)<br/>Cuma Ve Bayram Gulü | TAHARET BÖLÜMÜ | Ubeydullah İbnus-Sebbak</h6></div></div><div class="card my-3"><div class="card-body"><p class="card-text">Cuma günü, Ömer İbnu'l-Hattab hutbe verirken, Osman İbnu Affan mescide girdi. Ömer radıyallahu anh minberden ona seslendi. "Vaktin farkında mısın, (niye cumaya geciktin?)" Hz. Osman: "Bugün meşguliyetim vardı. Eve gelir gelmez ezanı işittim. Abdest almanın dışında bir oyalanmam da olmadı!" açıklamasında bulundu. Hz. Ömer radıyallahu anh: "Keza abdest(le yetinmen de bir eksiklik). Biliyorsun, Resulullah (sav) bize yıkanmayı da emretmişti." </p><h6 class="card-text text-muted m-0 text-right">Buhari, Cuma 4; Müslim, Cuma 3, (845); Muvatta, Cuma 3, (1, 101,102); Ebu Davud, Taharet 129, (340); Tirmizi, Salat 255, (493)<br/>Cuma Ve Bayram Gulü | TAHARET BÖLÜMÜ | İbnu Ömer ve Ebu Hüreyre</h6></div></div><div class="card my-3"><div class="card-body"><p class="card-text">(Hz. Ömer, Hz. Osman'a:) "Resulullah (sav)'ın: "Biriniz cumaya giderken yıkansın" dediğini duymadın mı?" demiştir. </p><h6 class="card-text text-muted m-0 text-right">Buhari, Cuma 4; Müslim, Cuma 3, (845); Muvatta, Cuma 3, (1, 101,102); Ebu Davud, Taharet 129, (340); Tirmizi, Salat 255, (493)<br/>Cuma Ve Bayram Gulü | TAHARET BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Iraklılardan bir grup kimse İbnu Abbas (ra)'a gelerek: "Cuma günü gusletmek vacib midir ne dersin?" diye sordu. İbnu Abbas şu açıklamayı yaptı: [Farz değil], ancak temizliğe çok uygundur ve gusleden için pek hayırlıdır. Yıkanmayan üzerine de vacib değildir. Ben size guslün nasıl başladığını anlatayım: "İnsanlar meşakkatli işler yapıyorlar ve yünlü elbiseler giyiyorlardı. Çalışmaları çoğunlukla sırtlarında yük taşımak şeklinde oluyordu. Mescidleri dardı ve tavan alçaktı, yani ariş (denen üzeri hurma dallarıyla örtülmüş çardak) şeklindeydi. Sıcak bir günde Resulullah aleyhissalatu vesselam (minbere) çıktı. Cemaat yün elbiselerin içinde terlemisti. (Terleri sebebiyle) onlardan çıkan kokular ortalığı sardı ve herkesi rahatsız etti. Koku Resulullah (sav)'a da uzanınca "Ey insanlar, bugün yıkanın. Ayrıca herkes, bulabildiği en güzel kokuyu sürünsün!" buyurdular." İbnu Abbas açıklamasına devam etti: "Bilahare Cenab-ı Hakk'ın lütfu yetişti (bolluk arttı), herkes yünlüden başka elbiseler giydiler, çalışmaları hafifledi, mescidleri genişletildi. Birbirlerini rahatsız eden terlerin bir kısmı ortadan kalktı." </p><h6 class="card-text text-muted m-0 text-right">Ebu Davud, Taharet 130, (353)<br/>Cuma Ve Bayram Gulü | TAHARET BÖLÜMÜ | İkrime</h6></div></div><div class="card my-3"><div class="card-body"><p class="card-text">İbnu Abbas radıyallahu anhümaya sordum: "Halk, Resulullah (sav)'ın "Cuma günü yıkanın, başlarınızı da yıkayın, cünüb olmasanız dahi! Ayrıca koku da sürünün!" buyurduğunu söylüyorlar, (ne dersiniz, doğru mudur?)" İbnu Abbas şu cevabı verdi: "Guslü emretmesi doğrudur. Kokuya gelince, o hususta bir şey bilmiyorum!" </p><h6 class="card-text text-muted m-0 text-right">Buhari, Cuma 6; Müslim, Cuma 8, (848)<br/>Cuma Ve Bayram Gulü | TAHARET BÖLÜMÜ | Tavus</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Cuma günü kim abdesi alırsa bununla (o, sünneti yerine getirmiş, fazilete ermiş) olur ve (sünneti yapmış olma) nimetine erer. Ama cuma günü kim de guslederse (bilsin ki) gusül daha faziletlidir." </p><h6 class="card-text text-muted m-0 text-right">Ebu Davud, Taharet 130, (354); Tirmizi, Salat 357, (497); Nesai, Cuma 9, (3, 94)<br/>Cuma Ve Bayram Gulü | TAHARET BÖLÜMÜ | Semüre İbnu Cündeb</h6></div></div><div class="card my-3"><div class="card-body"><p class="card-text">Bana ulaştığına göre, Resulullah (sav) şöyle buyurmuştur: "Sizler, günlük iş takımınızdan hariç bir de cuma takımınız olsa ne kaybedersiniz?" </p><h6 class="card-text text-muted m-0 text-right">Muvatta, Cuma 17, (1, 110); Ebu Davud, Salat 219, (1078); İbnu Mace, İkametu's-Salat 83, (1095)<br/>Cuma Ve Bayram Gulü | TAHARET BÖLÜMÜ | Yahya İbnu Said</h6></div></div><div class="card my-3"><div class="card-body"><p class="card-text">İbnu Ömer (ra) ihramlı olmadıkça yağlanıp kokulanmadan cumaya gitmezdi. </p><h6 class="card-text text-muted m-0 text-right">Muvatta, Cuma 17, (1, 110)<br/>Cuma Ve Bayram Gulü | TAHARET BÖLÜMÜ | Nafi'</h6></div></div><div class="card my-3"><div class="card-body"><p class="card-text">İbnu Ömer (ra)'nın, Fıtır bayramında,  musallaya gitmezden önce yıkandığı rivayet edilmiştir. </p><h6 class="card-text text-muted m-0 text-right">Muvatta, İydeyn 2, (1,177)<br/>Cuma Ve Bayram Gulü | TAHARET BÖLÜMÜ | Bilinmiyor</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Her müslüman yedi günde bir kere yıkanmalıdır, bu gün de cuma günü olmalıdır." </p><h6 class="card-text text-muted m-0 text-right">Nesai, Cuma 8, (3, 93)<br/>Cuma Ve Bayram Gulü | TAHARET BÖLÜMÜ | Cabir</h6></div></div><div class="card my-3"><div class="card-body"><p class="card-text">Resulullah (sav), kızı (Zeyneb radıyallahu anha) vefat ettiği zaman yanımıza girdi ve: "Onu sidreli su ile üç veya beş veya gerek görürseniz- daha fazla yıkayın. Sonuncu yıkamaya kafur koyun. Yıkama işini bitirdiğiniz mi bana haber verin!" buyurdu. İşimiz bitince Resulullah aleyhissalatu vesselam'ı çağırdık. Bize kendi izarını verdi ve: "Ona, önce bunu sarın!" dedi." </p><h6 class="card-text text-muted m-0 text-right">Buhari, Cenaiz 12, 8, 9, 10, 11, 13, 14, 15, 16, 17; Müslim, Cenaiz 36, (939); Muvatta, Cenaiz 2, (1, 222); Ebu Davud, Cenaiz 33, (3142, 3143, 3144, 3145, 3146); Tirmizi, Cenaiz 15, (990); Nesai, Cenaiz 28, 30, 31, 32, 33, 34, 35, 36, (4, 28-32)<br/>Ölünün Yıkanması Ve Ölü Yıkayanın Yıkanması | TAHARET BÖLÜMÜ | Ümmü Atiyye el-Ensariye</h6></div></div><p class="mb-5"><a class="btn btn-success m-1" href="/hadisler/sayfa-252.html">Önceki Sayfa</a><a class="btn btn-success m-1" href="/hadisler/sayfa-254.html">Sonraki Sayfa</a></p></body></html>
