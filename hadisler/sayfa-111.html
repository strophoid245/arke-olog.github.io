<!DOCTYPE html><html><head><title>Sayfa 111 - Hadisler - Arkeolog</title><meta charset="utf-8"/><script src="/assets/script.js"></script></head><body><div class="card my-3"><div class="card-body"><p class="card-text">İki kişiye karşı hased caizdir: Birincisi o kimsedir ki, Allah kendisine Kur'an-ı Kerim'i nasib etmiştir, o da onu, gece ve gündüz boyu ikame eder. İkincisi de o kimsedir ki, Allah Teala ona mal vermiştir de o da gece ve gündüz (hak yolda) infak eder. </p><h6 class="card-text text-muted m-0 text-right">Buhari, Fedailu'l-Kur'an 20, Tevhid 45; Müslim, Müsafirin 266 (815); Tirmizi, Birr 24, (1937)<br/>Hased Hakkında | HASEDLE İLGİLİ BÖLÜM | İbnu Ömer</h6></div></div><div class="card my-3"><div class="card-body"><p class="card-text">Resululah (sav) buyurdular ki: "Hasedden kaçının. Çünkü o, ateşin odunu -ravi dedi ki: Veya kuru otu- yiyip tükettiği gibi, bütün hayırları yer tüketir." </p><h6 class="card-text text-muted m-0 text-right">Ebu Davud, Edeb 52, (4903)<br/>Hased Hakkında | HASEDLE İLGİLİ BÖLÜM | Ebu Hüreyre</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Size ümem-i kadime hastalığı sirayet etti: Bu, hased ve buğzdur. Bu kazıyıcıdır. Bilesiniz; kazıyıcı derken saçı kazır demiyorum. O dini kazıyıcıdır. Nefsimi kudret elinde tutan Zat-ı Zülcelal'e yemin ederim, sizler iman etmedikçe cennete giremezsiniz. Birbirinizi sevmedikçe de iman etmiş olmazsınız. Birbirinizi sevmeye yardımcı olacak şeyi haber vereyim mi: Aranızda selamı yaygınlaştırın." </p><h6 class="card-text text-muted m-0 text-right">Tirmizi, Sıfatu'l-Kıyame 57, (2512)<br/>Hased Hakkında | HASEDLE İLGİLİ BÖLÜM | Zübeyr</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Ademoğlu ihtiyarladıkça onda iki şey gençleşir. Mala karşı hırs ve hayata karşı hırs" </p><h6 class="card-text text-muted m-0 text-right">Buhari, Rikak 5; Müslim, Zekat 115, (1047); Tirmizi, Zühd 28, (2340); İbnu Mace, Zühd 27, (4234)<br/>Hırs Hakkında | HIRS BÖLÜMÜ | Enes</h6></div></div><div class="card my-3"><div class="card-body"><p class="card-text">Resulülullah (sav) buyurdular ki: "Bir sürüye salınan iki aç kurdun sürüye verdiği zarar, kişinin mal ve şeref hırsıyla dine verdiği zarardan daha fazla değildir." </p><h6 class="card-text text-muted m-0 text-right">Tirmizi, Zühd, 43, (2377)<br/>Hırs Hakkında | HIRS BÖLÜMÜ | Ka'b İbnu Malik</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Ademoğlu için iki vadi dolusu mal olsaydı, mutlaka bir üçüncüyü isterdi. Ademoğlunun iç boşluğunu ancak toprak doldurur. Allah tevbe edenleri affeder." </p><h6 class="card-text text-muted m-0 text-right">Buhari, Rikak 10; Müslim, Rikak 116, (1048); Tirmizi, Zühd 27, (2338)<br/>Hırs Hakkında | HIRS BÖLÜMÜ | Enes</h6></div></div><div class="card my-3"><div class="card-body"><p class="card-text">Resulullah (sav) "Allah'tan hakkıyla haya edin!" buyurdular. Biz: "Ey Allah'ın Resulü, elhamdülillah, biz Allah'tan haya ediyoruz" dedik. Ancak O, şu açıklamayı yaptı: "Söylemek istediğim bu (sizin anladığınız haya) değil. Allah'tan hakkıyla haya etmek, başı ve onun taşıdıklarını, batni ve onun ihtiva ettiklerini muhafaza etmen, ölümü ve toprakta çürümeyi hatırlamandır. Kim ahireti dilerse dünya hayatının zinetini terketmeli, ahireti bu hayata tercih etmelidir. Kim bu söylenenleri yerine getirirse, Allah'tan hakkıyla haya etmiş olur." </p><h6 class="card-text text-muted m-0 text-right">Tirmizi, Kıyamet 25, (2460)<br/>Haya Hakkında | HAYA BÖLÜMÜ | İbnu Mes'ud</h6></div></div><div class="card my-3"><div class="card-body"><p class="card-text">Resulullah (sav) çadırdaki bakire kızdan daha çok haya sahibi idi. Hoşlanmadığı bir şey görmüşse biz bunu yüzünden hemen anlardık. </p><h6 class="card-text text-muted m-0 text-right">Buhari, Edeb 77, Menakıb 23; Müslim, Fedailu'n-Nebi 67, (2320)<br/>Haya Hakkında | HAYA BÖLÜMÜ | Ebu Saidi'l-Hudri</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Her bir dinin kendine has bir ahlakı vardır, İslam'ın ahlakı hayadır." </p><h6 class="card-text text-muted m-0 text-right">Muvatta, Hüsnü'l-Hulk 9, (2, 905); İbnu Mace, Zühd 17, (4181, 4182)<br/>Haya Hakkında | HAYA BÖLÜMÜ | Zeyd İbnu Talha İbnu Rükane</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Edebsizlik ve çirkin söz girdiği şeyi çirkinleştirir. Haya ise girdiği şeyi güzelleştirir." </p><h6 class="card-text text-muted m-0 text-right">Tirmizi, Birr 47, (1975); İbnu Mace, Zühd 17, (4185)<br/>Haya Hakkında | HAYA BÖLÜMÜ | Enes</h6></div></div><div class="card my-3"><div class="card-body"><p class="card-text">Resulullah (sav) bana: "Ey Muaz, insanlara karşı iyi ahlaklı ol!" dedi. </p><h6 class="card-text text-muted m-0 text-right">Muvatta, Hüsnü'l-Hulk 1<br/>Hulk (Huy) Hakkında | HULK (HUY) BÖLÜMÜ | Muaz İbnu Cebel</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Mü'minler arasında imanca en kamil olanı, ahlakça en güzel olanıdır. En hayırlınız da ailesine hayırlı olandır." </p><h6 class="card-text text-muted m-0 text-right">Tirmizi, Rada 11, (1162); Ebu Davud, Sünnet 16, (4682)<br/>Hulk (Huy) Hakkında | HULK (HUY) BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Kıyamet günü, mü'minin mizanında güzel ahlaktan daha ağır basan bir şey yoktur. Allah Teala hazretleri, çirkin düşük söz (ve davranış) sahiplerini buğzeder." (Tirmizi'nin bir rivayetinde şöyle denmiştir: "Güzel ahlak sahibi, ahlakı sayesinde, namaz ve oruç sahibinin derecesine ulaşır.") </p><h6 class="card-text text-muted m-0 text-right">Tirmizi, Birr 62, (2003, 2004); Ebu Davud, Edeb 8, (4799)<br/>Hulk (Huy) Hakkında | HULK (HUY) BÖLÜMÜ | Ebu'd-Derda</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Bana en sevgili olanınız, kıyamet günü de bana mevkice en yakın bulunacak olanınız, ahlakça en güzel olanlarınızdır. Bana en menfur olanınız, kıyamet günü de mevkice benden en uzak bulunacak olanınız, gevezeler, boşboğazlar ve yüksekten atanlardır." (Cemaatte bulunan bazıları): "Ey Allah'ın Resulü! Yüksekten atanlar kimlerdir?" diye sordular. "Onlar mütekebbir (büyüklük taslayan) kimselerdir!" cevabını verdi. </p><h6 class="card-text text-muted m-0 text-right">Tirmizi, Birr 77, (2019)<br/>Hulk (Huy) Hakkında | HULK (HUY) BÖLÜMÜ | Cabir</h6></div></div><div class="card my-3"><div class="card-body"><p class="card-text">Resullullah (sav)'a iyilik (birr) ve günah hakkında sordum. Bana şu cevabı verdi: "İyilik (birr), güzel ahlaktır. Günah da içini rahatsız eden ve başkasının muttali olmasından korktuğun şeydir." </p><h6 class="card-text text-muted m-0 text-right">Müslim, Birr 15, (2553); Tirmizi, Zühd 52, (2390)<br/>Hulk (Huy) Hakkında | HULK (HUY) BÖLÜMÜ | Nevvas İbnu Sem'an</h6></div></div><p class="mb-5"><a class="btn btn-success m-1" href="/hadisler/sayfa-110.html">Önceki Sayfa</a><a class="btn btn-success m-1" href="/hadisler/sayfa-112.html">Sonraki Sayfa</a></p></body></html>
