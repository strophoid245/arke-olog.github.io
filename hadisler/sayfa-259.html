<!DOCTYPE html><html><head><title>Sayfa 259 - Hadisler - Arkeolog</title><meta charset="utf-8"/><script src="/assets/script.js"></script></head><body><div class="card my-3"><div class="card-body"><p class="card-text">Resulullah (sav)'ı çömelir vaziyette durup hurma yerken gördüm. </p><h6 class="card-text text-muted m-0 text-right">Müslim, Eşribe 149, (2044); Ebu Davud, Et'ime, 17, (3771)<br/>Yeme Adabı | YİYECEKLER BÖLÜMÜ | Enes</h6></div></div><div class="card my-3"><div class="card-body"><p class="card-text">Ebu Davud'dan gelen diğer bir rivayette: "Resulullah'a bayat bir hurma getirilmişti. Kurtları çıkarmak için kontrol etmeye başladı. </p><h6 class="card-text text-muted m-0 text-right">Ebu Davud, Et'ime 43, (3832, 3833)<br/>Yeme Adabı | YİYECEKLER BÖLÜMÜ | Bilinmiyor</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Biriniz yemek yeyince, yalamadıkça veya yalatmadıkça elini (mendile) silmesin." </p><h6 class="card-text text-muted m-0 text-right">Buhari, Et'ime 52; Müslim, Eşribe 129, (2031); Ebu Davud, Et'ime 52, (3847)<br/>Yeme Adabı | YİYECEKLER BÖLÜMÜ | İbnu Abbas</h6></div></div><div class="card my-3"><div class="card-body"><p class="card-text">Resulullah (sav), parmakların ve kapların yalanmasını emretti ve dedi ki: "Siz, bereketin, yemeğinizin hangi (parça)sında olduğunu bilemezsiniz. Öyleyse birinizin lokması düşecek olursa, onu alıp bulaşan ezayı temizlesin, sakın şeytana terketmesin. Parmaklarını yalamadıkça elini mendille de silmesin. Zira o, taamınızın hangisinde bereket bulundugunu bilemez." </p><h6 class="card-text text-muted m-0 text-right">Müslim, Eşribe 136, (2034); Tirmizi, Et'ime 11, (1803)<br/>Yeme Adabı | YİYECEKLER BÖLÜMÜ | Cabir</h6></div></div><div class="card my-3"><div class="card-body"><p class="card-text">Rezin, Hz. Enes radıyallahu anh'tan yaptığı bir rivayette şu ziyadeyi kaydetmiştir: "Zira yemek kabı, kendisini yalayıp yıkayana istiğfarda bulunur ve: "Beni şeytandan kurtardığın gibi, Allah da seni ateşten kurtarsın" der." </p><h6 class="card-text text-muted m-0 text-right">Rezin<br/>Yeme Adabı | YİYECEKLER BÖLÜMÜ | Enes</h6></div></div><div class="card my-3"><div class="card-body"><p class="card-text">Tevrat'ta okudum: "Yemeğin bereketi, yemekten sonra (el ve ağzı) yıkamadadır" diyordu. Bunu Resulullah (sav)'a söyledim: "Yemeğin bereketi yemekten önce ve sonraki yıkamalardadır" buyurdular. </p><h6 class="card-text text-muted m-0 text-right">Ebu Davud, Et'ime, 12, (3761); Tirmizi, Et'ime 39, (1847)<br/>Yeme Adabı | YİYECEKLER BÖLÜMÜ | Selman</h6></div></div><div class="card my-3"><div class="card-body"><p class="card-text">Resullullah (sav) buyurdular ki: "Şeytan muhakkak ki hassastır, cidden pek hassastır. Kendinizi ondan sakındırın. Kim elinde et kokusu olduğu halde geceler, sonra da kendisine bir fenalık ulaşırsa sakın ha nefsinden başkasını suçlamasın." </p><h6 class="card-text text-muted m-0 text-right">Tirmizi, Et'ime 48, (1861); Ebu Davud, Et'ime 54, (3852)<br/>Yeme Adabı | YİYECEKLER BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Resulullah (sav) bir gün heladan çıkmıştı. Hemen kendisine bir yemek takdim edildi. (O da kabul buyurdu. Ashabtan bazısı:) "Size abdest suyu getirmeyelim mi?" dediler. Onlara: "Namaza halkınca abdest almakla emrolundum!" cevabını verdi. </p><h6 class="card-text text-muted m-0 text-right">Müslim, Hayz 118, (374); Ebu Davud, Et'ime 11, (3760); Tirmizi, Et'ime 40, (1848); Nesai, Taharet 101, (1, 85)<br/>Yeme Adabı | YİYECEKLER BÖLÜMÜ | İbnu Abbas</h6></div></div><div class="card my-3"><div class="card-body"><p class="card-text">Resulullah (sav) kafir bir misafir ağırlamıştı. Derhal onun için bir keçinin sağılmasını emretti. Keçi sağıldı. Kafir sütunu içti. Sonra diğer bir keçinin daha sağılmasını emretti. (Adam doymadı). Bu suretle tam yedi keçinin sütunu içti. Adam yatıp, sabah olunca müslüman oldu. Resulullah (sav) bir keçi sağılmasını emretti. Sütunu adam içti, sonra ikinci bir başka keçi daha sağıldı. Fakat bunun sütunu tamamen içemedi. Bunun üzerine Resulullah (sav): "Mümin bir mideye içer, kafir ise yedi mideye içer" buyurdular. </p><h6 class="card-text text-muted m-0 text-right">Buhari, Et'ime 12; Müslim, Eşribe 186, (2063); Muvatta, Sıfatu'n-Nebiyy 10, (2, 924); Tirmizi, Et'ime 20, (1820)<br/>Yeme Adabı | YİYECEKLER BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "İki kişinin yiyeceği üç kişiye de yeter. Üç kişinin yiyeceği de dört kişiye yeter." </p><h6 class="card-text text-muted m-0 text-right">Buhari, Et'ime, 11; Müslim, Eşribe 178, (2058); Muvatta, Sıfatu'n-Nebiyy 20, 52, (928); Tirmizi, Et'ime 21, (1821)<br/>Yeme Adabı | YİYECEKLER BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Resulullah dedi ki: "İki kişilik yiyecek dört kişiye de yeter, dört kişilik yemek sekiz kişiye de yeter." </p><h6 class="card-text text-muted m-0 text-right">Müslim, Eşribe 179, (2059); Tirmizi, Et'ime 21, (1821)<br/>Yeme Adabı | YİYECEKLER BÖLÜMÜ | Cabir</h6></div></div><div class="card my-3"><div class="card-body"><p class="card-text">(Bir zat) Resulullah (sav)'ın yanında öğürmüştü, ona: "Öğürtünü bizden uzak tut, zira, dünyada insanların en çok doymuş olanları, Kıyamet günü en çok aç kalacak olanlarıdır" buyurdular. </p><h6 class="card-text text-muted m-0 text-right">Tirmizi, Kıyamet 38, (2480); İbnu Mace, Et'ime 50, (3350)<br/>Yeme Adabı | YİYECEKLER BÖLÜMÜ | İbnu Ömer</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Ademoğlu, mideden daha şerli bir kap doldurmaz. Ademoğluna belini doğrultacak birkaç lokmacık yeterlidir. Ancak [nefsinin galebesiyle] illa da (mideyi doldurma işini) yapacaksa bari onu üçe ayırsın: Üçte birini yemeğe, üçte birini suya, üçte birini de nefesine (tahsis etsin, üçte birden fazlasma yemek koymasin)." </p><h6 class="card-text text-muted m-0 text-right">Tirmizi, Zühd 47, (2381); İbnu Mace, Et'ime 50, (3349)<br/>Yeme Adabı | YİYECEKLER BÖLÜMÜ | Mikdam İbnu Ma'dikerib</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Bir avuç çürük hurma ile de olsa akşam yemeği yeyin. Zira akşam yemeğinin terki ihtiyarlık sebebidir." </p><h6 class="card-text text-muted m-0 text-right">Tirmizi, Et'ime 46, (1857)<br/>Yeme Adabı | YİYECEKLER BÖLÜMÜ | Enes</h6></div></div><div class="card my-3"><div class="card-body"><p class="card-text">Resulullah (sav) hiçbir vakit herhangi bir yemeğe laf etmedi, iştah duyduğu bir yemekse yerdi, hoşuna gitmeyen bir yemekse terkederdi, (yemezdi). </p><h6 class="card-text text-muted m-0 text-right">Buhari, Et'ime 21, Menakıb 23; Müslim, Eşribe 187, (2064); Ebu Davud, Et'ime 14, (3763); Tirmizi, Birr 84, (2032)<br/>Yeme Adabı | YİYECEKLER BÖLÜMÜ | Ebu Hüreyre</h6></div></div><p class="mb-5"><a class="btn btn-success m-1" href="/hadisler/sayfa-258.html">Önceki Sayfa</a><a class="btn btn-success m-1" href="/hadisler/sayfa-260.html">Sonraki Sayfa</a></p></body></html>
