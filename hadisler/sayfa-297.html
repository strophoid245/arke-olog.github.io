<!DOCTYPE html><html><head><title>Sayfa 297 - Hadisler - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><div class="card my-3"><div class="card-body"><p class="card-text">(Rüyamda) elimde bir iştirak parçası gördüm. Cennette her nereye istedi isem bu parça beni (bir kanat gibi) oraya uçuruyordu. Rüyamı (kızkardeşim) Hafsa'ya anlattım, O da Resulullah (sav)'a anlatmış. Aleyhissalatu vesselam, Hafsa'ya: "Kardeşin Abdullah (Allah'ın ve kulların hakkına riayet eden) salih bir insan, keşke geceleyin de namaza kalksa!" buyurmuş. Ben bu vak'adan sonra gece namazını hiç bırakmadım. </p><h6 class="card-text text-muted m-0 text-right">Buhari, Fezailu'l-Ashab 19, Mesacid 58, Teheccüd 2, 21, Tabir 25, 35, 36; Müslim, Fezailu's-Sahabe 139, (2478); Tirmizi, Menakıb, (3825)<br/>Sahabelerden Bazılarının Faziletleri - Abdullah İbnu Ömer (ra) | FEZAİL BÖLÜMÜ | Abdullah İbnu Ömer</h6></div></div><div class="card my-3"><div class="card-body"><p class="card-text">İslam'da doğan ilk çocuk Abdullah İbnu'z-Zübeyr (ra)'dir. Doğunca onu Resulullah (sav)'a getirdiler. Bir hurma alarak ağzında gevdi, sonra (sevdiği şeyi) çocuğun ağzına soktu. Karnına ilk giren şey Resulullah (sav)'ın tükrüğü oldu. </p><h6 class="card-text text-muted m-0 text-right">Buhari, Menakıbu'l-Ensar 46; Müslim, Adab 26, (2146)<br/>Sahabelerden Bazılarının Faziletleri - Abdullah İbnu Zübeyr (ra) | FEZAİL BÖLÜMÜ | Aişe</h6></div></div><div class="card my-3"><div class="card-body"><p class="card-text">Resulullah (sav) Zübeyr'in evinde bir kandil görmüştü: "Ey Aişe" dedi. "Ben Esma'yı nifas olmuş (doğum yapmış) zannediyorum. Sakın çocuğa isim koymayın, ben isim koyacağım!" Sonra ona Abdullah ismini koydu ve elindeki bir hurma ile de tahnik yaptı. </p><h6 class="card-text text-muted m-0 text-right">Tirmizi, Menakıb, (3826)<br/>Sahabelerden Bazılarının Faziletleri - Abdullah İbnu Zübeyr (ra) | FEZAİL BÖLÜMÜ | Aişe</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Ey Bilal! İslam olalıdan beri işlediğin ve sen çok menfaat ümid ettiğin ameli bana söyler misin? Çünkü ben, bu gece (rüyamda), cenette ön tarafımda senin ayakkabılarının sesini işittim!" Bilal şu cevabı verdi: "Ben İslamda, nazarımda, daha çok menfaat umduğum şu amelden başkasını işlemedim: Gece olsun gündüz olsun tam bir temizlik yaptığım (abdest aldığım) zaman, mutlaka bana kılmam yazılan bir namaz kılarım." </p><h6 class="card-text text-muted m-0 text-right">Buhari, Teheccüd 17; Müslim, Fezailu's-Sahabe 108, (2458)<br/>Sahabelerden Bazılarının Faziletleri - Bilal İbnu Rabah (ra) | FEZAİL BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Hz. Ömer (ra) derdi ki: "Ebu Bekir, efendimizdir, seyyidimizi azad etmiştir." Bundan, Bilal (ra)'i kastederdi. </p><h6 class="card-text text-muted m-0 text-right">Buhari, Fezailu'l-Ashab'ın-Nebi 23<br/>Sahabelerden Bazılarının Faziletleri - Bilal İbnu Rabah (ra) | FEZAİL BÖLÜMÜ | Cabir</h6></div></div><div class="card my-3"><div class="card-body"><p class="card-text">Resulullah (sav) Ubey İbnu Ka'b (ra)'a: "Allah bana, Lemyekünillezine keferu'yu sana okumamı emretti!" demişti. Ka'b: "Yani Allah Teala Hazretleri benim ismimi size zikir mi etti?" diye sual etti. Aleyhissalatu vesselam: "Evet" buyurdular. Bunun üzerine Ubey (ra) ağladı. </p><h6 class="card-text text-muted m-0 text-right">Buhari, Menakıbu'l-Ensar 16, Tefsir, Lem-Yekun 1; Müslim, Fezailu's-Sahabe 122, (799); Tirmizi, Menakıb, (3894)<br/>Sahabelerden Bazılarının Faziletleri - Ubey İbnu Ka'b (ra) | FEZAİL BÖLÜMÜ | Enes</h6></div></div><div class="card my-3"><div class="card-body"><p class="card-text">Bir adam Resulullah (sav)'a gelerek: "Ben açlıktan bitkinim!" dedi. Aleyhissalatu vesselam derhal hanımlarından birine (adam) gönderip yiyecek istedi. Ama kadın: "Seni hak ile gönderen Zat-ı Zülcelal'e yemin olsun yanımızda sudan başka bir şey yok" diye cevap verdi. Aleyhissalatu vesselam bunun üzerine diğer bir kadına gönderdi. O da aynı şeyi söyledi. Aleyhissalatu vesselam sonunda: "Bu (bitkin) açı kim misafir edip (doyurursa) Allah ona rahmet edecektir!" buyurdu. Ensardan Ebu Talha (ra) denen birisi kalkıp: "Ey Allah'n Resulü! Ben misafir edeceğim!" buyurdu ve onu evine götürdü. Evde hanımına: Yanında yiyecek bir şey var mı?" diye sordu. Hanım: "Hayır, sadece çocukların yiyeceği var!" dedi. Bunun üzerine hanımına: "Sen onları bir şeylerle avut, sonra da uyut. Misafirimiz girince, ona sanki yiyormuşuz gibi görünelim. Yemek için elini tabağa uzatınca lambayı düzeltmek üzere kalk ve onu söndur!" diye tenbihatta bulundu. Kadın söylenenleri yaptı. Beraberce oturdular. Misafir yedi. Karı-koca geceyi aç geçirdiler. Sabah olunca Aleyhissalatu vesselam'a geldiler. Resulullah (sav), Ebu Talha'ya: "Dün gece misafirinize olan davranışınız sebebiyle Allah Teala Hazretleri taaccüp etti (ve güldü)!" buyurdu ve şu ayet-i kerime nazil oldu. (Mealen): "...Ve kendileri ihtiyaç içinde olsalar bile, onları kendi nefîslerine tercih ederler" (Haşr 9). </p><h6 class="card-text text-muted m-0 text-right">Buhari, Menakıbu'l-Ensar 10, Tefsir, Haşr 6; Müslim, Eşribe 172, (2054)<br/>Sahabelerden Bazılarının Faziletleri - Ebu Talha El-Ensari (ra) | FEZAİL BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Keşke dün akşam senin kıraatini dinlerken beni bir görseydin! Gerçekten sana, Hz. Davud'un mizmarlarından bir mizmar verilmiş." </p><h6 class="card-text text-muted m-0 text-right">Buhari, Fezailu'l-Kur'an 31; Müslim, Müsafirin 236, (793); Tirmizi, Menakıb (3854)<br/>Sahabelerden Bazılarının Faziletleri - Ebu Musa El-Eş'ari (ra) | FEZAİL BÖLÜMÜ | Ebu Musa</h6></div></div><div class="card my-3"><div class="card-body"><p class="card-text">Yeryüzünde yürüyen hiç kimseye Resulullah (sav)'ın "Cennetliktir" dediğini duymadım. Ancak Abdullah İbnu Selam müstesna. Onun hakkında şu ayet indi. (Mealen): "(De ki: Söyleyin bana, eğer bu Kur'an Allah tarafından gönderildiği halde onu inkar ettiyseniz ve) İsrailoğullarından bir şahit de, Tevrat'a dayanarak onu hak kitap olduğuna şahidlik edip iman ettiği halde, siz iman etmeyi büyüklüğünüze yediremezseniz, zalim olmaz mısınız? Muhakkak ki Allah zalimler güruhuna yol göstermez." (Ahkaf 10). </p><h6 class="card-text text-muted m-0 text-right">Buhari, Menakibu'l-Ensar 19; Müslim, Fezailu's-Sahabe 147, (2483)<br/>Sahabelerden Bazılarının Faziletleri - Abdullah İbnu Selam (ra) | FEZAİL BÖLÜMÜ | Sad İbnu Ebi Vakkas</h6></div></div><div class="card my-3"><div class="card-body"><p class="card-text">Resulullah (sav) müslüman olduğum günden beri beni yanına girmekten men etmedi. Beni görüp de yüzüme karşı tebessüm etmediği de olmadı. Ona at üzerinde duramamaktan dert yandım. Bunun üzerine eliyle göğsüme vurdu ve: "Allahım, bunu (atı üzerinde) sabit kıl, onu hidayete eren ve hidayete erdiren kıl" buyurdu. </p><h6 class="card-text text-muted m-0 text-right">Buhari, Menakıbu'l-Ensar 21; Müslim, Fezailu's-Sahabe 36, (2476); Tirmizi, Menakıb, (3822)<br/>Sahabelerden Bazılarının Faziletleri - Cerir İbnu Abdillah El-Becali (ra) | FEZAİL BÖLÜMÜ | Cerir</h6></div></div><div class="card my-3"><div class="card-body"><p class="card-text">Resulullah (sav) (kendisine devemi sattığım) Leyletu'l-Bair'de yirmibeş kere benim için istiğfar ediverdi. </p><h6 class="card-text text-muted m-0 text-right">Tirmizi, Menakıb, (3851)<br/>Sahabelerden Bazılarının Faziletleri - Cabir İbnu Abdillah (ra) | FEZAİL BÖLÜMÜ | Cabir</h6></div></div><div class="card my-3"><div class="card-body"><p class="card-text">Bir defasında ben üzgün bir halde iken Resulullah (sav)'la karşılaşmistik. Bana: "Seni niye böyle üzgün görüyorum" buyurdu. "Babam Uhud'da şehid düştü. Geriye bakıma muhtaç horanta ve bir de borç bıraktı" dedim. Bunun üzerine: "Allah'ın babana hazırladığı nimeti sana müjde edeyim mi?" dedi. Ben: "Evet!" deyince: "Allah, hiç kimse ile yüz yüze konuşmuş değildir, daima perde gerisinde konuşur. Ancak, babanı ihya etti ve perdesiz konuştu: "Ey kulum," dedi. "Ne dilersen benden iste vereyim!" "Ey Rabbim" dedi baban, beni dirilt, senin yolunda ikinci sefer bir daha öldürüleyim." Allah Teala hazretleri: "Ama ben daha önce şu hükmü koymuşum: "Ölenler artık geri dönmeyecekler" buyurdu. Bunun üzerine şu ayet nazil oldu. (Mealen): "Allah yolunda şehid edilenleri ölü sanma. Onlar, Rabblerinin katında hayat sahibidirler ve O'nun nimetleriyle rızıklanırlar" (Al-i İmran 169). </p><h6 class="card-text text-muted m-0 text-right">Tirmizi, Tefsir Al-i İmran, (3013)<br/>Sahabelerden Bazılarının Faziletleri - Cabir İbnu Abdillah (ra) | FEZAİL BÖLÜMÜ | Cabir</h6></div></div><div class="card my-3"><div class="card-body"><p class="card-text">Ümmü Süleym (ra) dedi ki: "Ey Allah'ın Resulü! Hadimin Enes için Allah Teala Hazretlerine dua ediver!" Bunun üzerine şu duayı yapıverdi: "Allahım, onun malını, çocuklarını çoğalt ve ona verdiklerini hakkında mübarek kıl!" </p><h6 class="card-text text-muted m-0 text-right">Buhari, Da'avat 19, 26, 47, Savm 61; Müslim, Mesacid 268, (660), Fezailu's-Sahabe 141, 142, (2480, 2481); Tirmizi, Menakıb, (3827, 3828)<br/>Sahabelerden Bazılarının Faziletleri - Enes İbnu Malik (ra) | FEZAİL BÖLÜMÜ | Enes</h6></div></div><div class="card my-3"><div class="card-body"><p class="card-text">Ebu'l-Aliye'ye: "Enes, Resulullah (sav)'dan hadis işitti mi?" diye sordum. Ebü'l-Aliye: "(Bu nasıl soru?) Hz. Enes on yıl Resulullah'a hizmet etti, Resulullah onun için duada bulundu. Enes'in bir bahçesi vardı, yılda iki sefer meyve verirdi. Bahçede bir reyhanı vardı, ondan misk kokusu gelirdi" diye cevap verdi. </p><h6 class="card-text text-muted m-0 text-right">Tirmizi, Menakıb, (3832)<br/>Sahabelerden Bazılarının Faziletleri - Enes İbnu Malik (ra) | FEZAİL BÖLÜMÜ | Ebu Halde Halid İbnu Dinar</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Saçı sakalı birbirine karışmış, eski püskü elbiseler içinde, kimsenin itibar etmediği niceleri vardır ki, Allah'a kasemde bulunsa, Allah onun yeminini boşa çıkarmaz, işte Bera İbnu Malik öylelerindendir." </p><h6 class="card-text text-muted m-0 text-right">Tirmizi, Menakıb, (3853)<br/>Sahabelerden Bazılarının Faziletleri - Bera İbnu Malik (ra) | FEZAİL BÖLÜMÜ | Enes İbnu Malik</h6></div></div><p class="mb-5"><a class="btn btn-success m-1" href="/hadisler/sayfa-296.html">Önceki Sayfa</a><a class="btn btn-success m-1" href="/hadisler/sayfa-298.html">Sonraki Sayfa</a></p></body></html>
