<!DOCTYPE html><html><head><title>Sayfa 307 - Hadisler - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><div class="card my-3"><div class="card-body"><p class="card-text">Resulullah (sav) buyurdular ki: "Vallahi Meryem oğlu (Hz. İsa aleyhisselam), Feccu'r-Ravha nam mevkide, hacc yapmak veya umre yapmak yahut da her ikisini de yapmak için telbiye getirecektir." </p><h6 class="card-text text-muted m-0 text-right">Müslim, Hacc 216, (1252)<br/>Mekkenin Fazileti | FEZAİL BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Ka'be'ye karşı bir ordu, saldırı tertipleyecek. Yerin bir çölüne geldikleri vakit en öndekileri de en sondakileri de (tamamiyle) yere batıracak!" Ben söze girip: "Ey Allah'ın Resulü, onların içerisinde çarşı-pazar (ehli) olanlar, onlardan olma(dığı halde katılan)lar da var. Nasıl olur da hepsi birden yere batırılıp (cezalandırılır)?" dedim. Aleyhissaletu vesselam: "Öndekileri de, arkadakileri de batırılır. Ancak, herbiri niyetlerine göre diriltilir" buyurdular. </p><h6 class="card-text text-muted m-0 text-right">Buhari, Büyu 49; Müslim, Fiten 8, (2884)<br/>Mekkenin Fazileti | FEZAİL BÖLÜMÜ | Aişe</h6></div></div><div class="card my-3"><div class="card-body"><p class="card-text">Şakik'in bir rivayetine göre Şeybe İbnu Osman şöyle anlatmıştır: "Hz. Ömer (ra) Ka'be'ye girdi. Orada bulunan emvali görünce: "Kabe'nin malını taksim etmedikçe çıkmayacağım" dedi. Ben de: "Sen bunu yapamazsın" dedim. O: "Hayır, yaparım!" dedi. Ben tekrar: "Sen onu yapamazsın!" dedim. O: "Niye?" diye sordu. Ben de: "Çünkü onun yerini Resulullah (sav) da, Hz. Ebu Bekir de gördü. Onlar mala senden daha fazla muhtaç idiler. Buna rağmen o malı çıkarmadılar" dedim. Bunun üzerine kalkıp çıkıp gitti." </p><h6 class="card-text text-muted m-0 text-right">Buhari, İ'tisam 2, Hacc 48; Ebu Davud, Menasik 96, (2031)<br/>Mekkenin Fazileti | FEZAİL BÖLÜMÜ | Şeybe İbnu Osman</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "(Ziyaret için) sadece üç mescide seyahat edilebilir: Mescid-i Haram, Mescid-i Resulullah, Mescid-i Aksa." </p><h6 class="card-text text-muted m-0 text-right">Buhari, Fezailu's-Salat 6, Hacc 26, Savm 67; Müslim, Hacc 288, (827); Tirmizi, Salat 243, (326)<br/>Mekkenin Fazileti | FEZAİL BÖLÜMÜ | Ebu Said</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Şu mescidimdeki namaz efdaldir,"-Bir başka rivayette- "Bu mescidimdeki bir namaz, Mescid-i Haram hariç bütün mescidlerde kılınan bin namazdan daha hayırlıdır." </p><h6 class="card-text text-muted m-0 text-right">Buhari, Fazlu's-Salat 1; Müslim, Hacc 505, (1394); Muvatta, Kıble 9, (1, 196); Tirmizi, Salat 243, (325); Nesai, Mesacid 7, (2, 36)<br/>Mekkenin Fazileti | FEZAİL BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Mekke'ye asker sevkeden Amr İbnu Sa'id'e dedim ki: "Ey emir, bana müsaade et. Fethin ferdası gününde Resulullah (sav)'ın söylemiş bulunduğu bir hadisi hatırlatayım: Allah'a hamd ve senadan sonra şöyle buyurmuştu: "Mekke'yi insanlar değil, Allah haram kılmıştır. Allah'a ve ahirete inanan hiçbir mü'mine orada kan dökmek helal olmaz. Ağaç sökmek de helal olmaz. Eğer biri çıkıp da Resulullah (sav)'ın oradaki savaşını göstererek kan dökmeye ruhsat vermeye kalkarsa kendisine şunu söyleyin: "Allah, Resulüne izin vermişti, ama size izin vermiyor!" Mekke'de bana bir gündüzün bir müddetinde [gün doğumundan ikindiye kadar] izin verildi. Sonra bugün tekrar eski hürmeti (haramlığı) ona geri döndü. Bu hususu, sizden burada hazır olanlar, hazır olmayanlara ulaştırsın." Ebu Şüreyh'e: "Amr sana ne dedi?" diye soruldu. "Ey Ebu Şüreyh bunu ben, senden daha iyi biliyorum. "Harem", asi olana, kan döküp kaçana, cinayet işleyip kaçana sığınma tanımaz!" diye cevap verdi" dedi. </p><h6 class="card-text text-muted m-0 text-right">Buhari, İlm 37, Cezau's-Sayd 8, Megazi 50; Müslim, Hacc 446, (136); Tirmizi, Hacc 1, (809), Diyat 13, (1406); Nesai, Menasik 11, (6, 206,206)<br/>Mekkenin Fazileti | FEZAİL BÖLÜMÜ | Ebu Şüreyh el-Adevi</h6></div></div><div class="card my-3"><div class="card-body"><p class="card-text">Resulullah (sav) Fetih günü buyurdular ki: "Fetihten sonra artık hicret yoktur. Ancak cihad ve niyet vardır. Öyleyse askere çağrıldığınız zaman hemen asker olun!" Resulullah (sav) sözlerine şöyle devam etti: "Allah, bu beldeyi semavat ve arzı yarattığı zaman haram kıldı. Burası, Kıyamete kadar Allah'ın haramıyla haramdır (onu insanlar haram kılmamıştır). Benden önce kimseye orada kıtal helal olmadı. Bana da günün bir müddetinde helal kılındı. Burası Kıyamete kadar Allah'ın haramıyla haramdır. [Allah'a ve ahirete inanan hiç kimseye, orada kan dökmesi helal değildir]. Ayrıca onun dikeni koparılmaz, av (hayvan)ı ürkütülme, buluntusu da alınmaz (yerinde bırakılır). Ancak ilan edip sahibini arayacak olanlar alabilir. Mekke'nin otu da biçilmez!" Abbas (ra) atılarak: "Ey Allah'ın Resulü! İzhir otu hariç olsun" dedi. Aleyhissalatu vesselam: "İzhir hariç!" buyurdu. </p><h6 class="card-text text-muted m-0 text-right">Buhari, Cezau's-Sayd 9, Hacc 43, Cenaiz 77, Büyu 28, Megazi 52; Müslim, Hacc 445, (1353); Nesai, Hacc 110, (5, 203, 204); Ebu Davud, Menasik 90. (2017, 2018)<br/>Mekkenin Fazileti | FEZAİL BÖLÜMÜ | İbnu Abbas</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Mekke'de silah taşımak hiç kimseye helal değildir." </p><h6 class="card-text text-muted m-0 text-right">Müslim, Hacc 449, (1356)<br/>Mekkenin Fazileti | FEZAİL BÖLÜMÜ | Cabir</h6></div></div><div class="card my-3"><div class="card-body"><p class="card-text">Resululah (sav) Mekke'ye hitaben şöyle buyurdular: "Sen ne hoş beldesin. Seni ne kadar seviyorum! Eğer kavmim beni buradan çıkmaya mecbur etmeseydi, senden başka bir yerde ikamet etmezdim." </p><h6 class="card-text text-muted m-0 text-right">Tirmizi, Menakıb, (3922)<br/>Mekkenin Fazileti | FEZAİL BÖLÜMÜ | İbnu Abbas</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Harem'de mal ihtikarı orada işlenen bir zulümdür." </p><h6 class="card-text text-muted m-0 text-right">Ebu Davud, Menasik 90, (2020)<br/>Mekkenin Fazileti | FEZAİL BÖLÜMÜ | Ya'la İbnu Ümeyye</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Biliyor musun, senin kavmin Ka'be'yi yeniden inşa ederken Hz. İbrahim'in atmış bulunduğu temellere (tam riayet etmeyip) inşaatı kısa tuttu." Ben: "Ey Allah'ın Resulü" dedim, "inşaatı Hz. İbrahim'in temellerine oturtmayacak mısın?" dedim. "Kavmin küfre yakın olmasa mutlak yapardım!" buyurdu. İbnu Ömer (ra) dedi ki: "Hz. Aişe (ra)'nin, bunu Resulullah (sav)'ın işitmesine göre, ben Resulullah (sav)'ın, Hıcr'ı takip eden iki rüknün istilamını terketmesini Ka'be'nin inşaatının Hz, İbrahim (as)'in temelleri üzerine tamamlanmamış olmasıyla izah ederim." </p><h6 class="card-text text-muted m-0 text-right">Buhari, İim 48, Hacc 42, Enbiya 8, Tefsir, Bakara 10, Temenni 9; Müslim, Hacc 399, (1333); Muvatta, Hacc 104, (1, 363, 364); Nesai, Hacc 125, (5, 214-216); Tirmizi, Hacc 47, (875)<br/>Mekkenin Fazileti | FEZAİL BÖLÜMÜ | Aişe</h6></div></div><div class="card my-3"><div class="card-body"><p class="card-text">Cabir İbnu Abdillah (ra)'ı işittim. Demişti ki: "Ka'be inşa edilirken Resulullah (sav) ve (amcası) Abbas taş taşımakta idiler. Bir ara Abbas (ra), Aleyhissalatu vesselama: "İzarını omuzuna koy da taşın incitmesine mani olsun" dedi. O da öyle yapmıştı. Bu hadise peygamberlik gelmezden önce idi. Birden yere yığıldı. Gözleri semaya dikilmiş kalmıştı. "İzarım! İzarım!" dedi ve derhal onu üzerine bağladı." [Bir rivayette şu ziyade var: "...Bayılıp düştü. Bundan sonra hiç üryan görülmedi."] </p><h6 class="card-text text-muted m-0 text-right">Buhari, Hacc 42, Salat 8, Menakıbu'l-Ensar 25; Müslim, Hayz 76, (340)<br/>Mekkenin Fazileti | FEZAİL BÖLÜMÜ | Amr İbnu Dinar</h6></div></div><div class="card my-3"><div class="card-body"><p class="card-text">Resulullah zamanında Ka'be'nin (etrafında ihata) duvarı yoktu. İnsanlar Beytullah'ın etrafında namaz kılıyorlardı. Bu hal, Hz. Ömer zamanına kadar devam etti. Ömer (ra) etrafına duvar çektirdi. Bu duvarın boyu alçaktı. İbnu'z-Zübeyr yükseltti." </p><h6 class="card-text text-muted m-0 text-right">Buhari, Menakıbu'l-Ensar 25<br/>Mekkenin Fazileti | FEZAİL BÖLÜMÜ | Amr İbnu Dinar ve Ubeydullah İbnu Ebi Yezid</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Kabe'yi, Habeşlilerden bacakları ince bir adam tahrip edecektir." </p><h6 class="card-text text-muted m-0 text-right">Buhari, Hacc 49; Müslim, Fiten 57, (2909); Nesai, Hacc 125, (5,216)<br/>Mekkenin Fazileti | FEZAİL BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Resulullah (sav) şöyle buyurmuştu: "Ka'be'yi yıkacak olan o ayrık iri ayaklı, güdük kafalı (koyu siyah) Habeşli'yi Ka'be'nin taşlarını birer birer söker halde görür gibiyim!" </p><h6 class="card-text text-muted m-0 text-right">Buhari, Hacc 49<br/>Mekkenin Fazileti | FEZAİL BÖLÜMÜ | İbnu Abbas</h6></div></div><p class="mb-5"><a class="btn btn-success m-1" href="/hadisler/sayfa-306.html">Önceki Sayfa</a><a class="btn btn-success m-1" href="/hadisler/sayfa-308.html">Sonraki Sayfa</a></p></body></html>
