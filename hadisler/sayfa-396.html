<!DOCTYPE html><html><head><title>Sayfa 396 - Hadisler - Arkeolog</title><meta charset="utf-8"/><script src="/assets/script.js"></script></head><body><div class="card my-3"><div class="card-body"><p class="card-text">Hişam İbnu Urve'ye sidre ağacının kesilmesi hakkında (caiz mi, değil mi diye) sordum. Bu sırada Urve'nin kasrına dayalı vaziyette idi, şöyle cevap verdi: "Şu kapıları, kapı kanatlarını hep görmüyor musun? Bunların hepsi Urve'nin sidre ağacındandır. Urve onu tarlasından kesmiş ve: "Bunda bir beis yok!" demişti." [Bir başka rivayete göre, Hişam, soru sahibi Hasan İbnu İbrahim'e cevabında şöyle devam etmiştir: "Ey Iraklı! Bu (yasak hikayesi, senin getirdiğin bir bid'adır." Hasan İbnu İbrahim, Hişam'a: "Hayır bid'a sizin canibinizden geldi. Ben Mekke'de şöyle söyleyeni işittim: "Allah sidre ağacını kesen kimseye lanet etsin!" </p><h6 class="card-text text-muted m-0 text-right">Ebu Davud, Edeb 171, (5241)<br/>Muhtelif Nev'de Hadisler | MUHTELİF NEV'E GİREN HADİSLER | Hasan İbnu İbrahim</h6></div></div><div class="card my-3"><div class="card-body"><p class="card-text">Yanlarında yüzü dağlanarak en vurulmuş bir merkep olduğu halde Resulullah (sa)'a uğrayanlar oldu: "Bunu böyle enleyenlere Allah lanet etsin!" buyurdular ve yüze vurmaktan ve yüze enlemekten nehyettiler. </p><h6 class="card-text text-muted m-0 text-right">Müslim, Libas 106, (2116); Ebu Davud, Cihad 56, (2564); Tirmizi, Cihad 30, (1710)<br/>Muhtelif Nev'de Hadisler | MUHTELİF NEV'E GİREN HADİSLER | Cabir</h6></div></div><div class="card my-3"><div class="card-body"><p class="card-text">Resulullah (sa), yüzünden enlenmiş bir merkeb görmüştü, bunu uygun bulmadığını belirtti ve: "Allah'a yemin olsun! (Ben olsaydım) eni bu hayvanın yüzünün en uzak noktasına vururdum!" buyurdu. Sonra emir verdi, kendi merkebinin sağrılarına en vuruldu. Böylece sağrıları ilk dağlayıp (en vuran) Aleyhissalatu vesselam oldu. </p><h6 class="card-text text-muted m-0 text-right">Müslim, Libas 108, (2118)<br/>Muhtelif Nev'de Hadisler | MUHTELİF NEV'E GİREN HADİSLER | İbnu Abbas</h6></div></div><div class="card my-3"><div class="card-body"><p class="card-text">Abdullah İbnu Ebi Talha'yı, tahnik ediversin diye Resulullah (sa)'a götürdüm. Onu elinde en vurma şişi olduğu halde zekat develerini enlerken buldum." </p><h6 class="card-text text-muted m-0 text-right">Buhari, Libas 22, Zekat 69, Zebaih 35; Müslim, Libas 112, (2119); Ebu Davud, Cihad 57, (2563)<br/>Muhtelif Nev'de Hadisler | MUHTELİF NEV'E GİREN HADİSLER | Enes</h6></div></div><div class="card my-3"><div class="card-body"><p class="card-text">Resulullah (sa) buyurdular ki: "Karanlık çöktüğü zaman çocuklarınızı dışarı salmayın. Çünkü şeytanlar bu esnada her tarafa yayılırlar. Yatsı vaktinden bir müddet geçince, onları serbest bırakın. Kapını kapa, Allah'ın ismini zikret. Kandilini söndür, Allah'ın ismini zikret. Yemek kabının ağzını kapa ve Allah'ın ismini zikret, (kapayacak birşey bulamadığın takdirde [çubuk gibi] herhangi bir şeyi üzerine uzatıp koymak suretiyle de olsa (bunu yap)! Zira şeytan, kapalı kapıyı açamaz. Kandilleri söndürün, zira fasıkçık (fare), olur ki, fitili çeker de ev halkını yakar." </p><h6 class="card-text text-muted m-0 text-right">Buhari, Bed'ü'l-Halk 11, 14, Eşribe 22, İsti'zan 49, 50; Müslim, Eşribe 96, (2012); Muvatta, Sıfatu'n-Nebi 21, (2, 928, 929); Ebu Davud, Eşribe 22, (3731, 3732, 3733, 3734); Tirmizi, Et'ime 15, (1813)<br/>Muhtelif Nev'de Hadisler | MUHTELİF NEV'E GİREN HADİSLER | Cabir</h6></div></div><div class="card my-3"><div class="card-body"><p class="card-text">Bir fare gelerek çektiği bir fitili Resulullah (sa)'ın önüne, üzerinde oturmakta olduğu hasır minderin üstüne bırakıp gitti. Fitil, hasırdan bir dirhem kadar bir yer yaktı. Bunun üzerine Aleyhissalatu vesselam: "Uyuyacağınız zaman kandillerinizi söndürün. Zira şeytan, böylelerine rehberlik edip böylesi işler yaptırarak sizi yakar" buyurdular. </p><h6 class="card-text text-muted m-0 text-right">Ebu Davud, Edeb 173, (6247)<br/>Muhtelif Nev'de Hadisler | MUHTELİF NEV'E GİREN HADİSLER | İbnu Abbas</h6></div></div><div class="card my-3"><div class="card-body"><p class="card-text">Medine'de bir ev, geceleyin aile halkı içinde olduğu halde yandı. Durumları Aleyhissalatu vesselam'a haber verilmişti: "Bu ateş var ya! Sizin düşmanınızdır. Uyuduğunuz zaman onu söndürün de size zarar vermesin." buyurdular. </p><h6 class="card-text text-muted m-0 text-right">Buhari, İsti'zan; Müslim, Eşribe 101, (2016)<br/>Muhtelif Nev'de Hadisler | MUHTELİF NEV'E GİREN HADİSLER | Ebu Musa</h6></div></div><div class="card my-3"><div class="card-body"><p class="card-text">Resulullah (sa) buyurdular ki: "Ayaklar çekildikten sonra (evlerden dışarı) çıkmayı azaltın. Çünkü Allah Teala hazretlerinin birkısım hayvanatı vardır, bu saatten sonra (yuvalarından çıkıp) ortalığa yayılırlar." </p><h6 class="card-text text-muted m-0 text-right">Ebu Davud, Edeb 115, (5103)<br/>Muhtelif Nev'de Hadisler | MUHTELİF NEV'E GİREN HADİSLER | Ali İbnu Ömer İbni Ali İbni'l Hüseyin İbni Ali</h6></div></div><div class="card my-3"><div class="card-body"><p class="card-text">Resulullah (sa) Medine'ye geldiğinde Medineliler hurma telkih ediyorlardı: "Ne yapıyorsunuz?" diye onlara sordu. Medineliler: "Bu, eskiden beri yapmakta olduğumuz bir şey!" deyip (açıkladılar). Aleyhissalatu vesselam da: "Eğer bunu yapmasanız belki de sizin için daha iyi olur!" buyurdular. Bunun üzerine Medineliler o işi bıraktılar. Hurma ağaçları (o yıl çağla) döktü (ve meyve tutmadı). Durum Aleyhissalatu vesselam'a haber verilince şöyle buyurdular: "Bilin ki, ben bir beşerim. Size dininizle ilgili bir emirde bulunursam onu derhal alın. Eğer kendi re'yime dayanan bir şey emredersem, bilin ki ben bir insanım!" </p><h6 class="card-text text-muted m-0 text-right">Müslim, Fezail 140, (2362)<br/>Muhtelif Nev'de Hadisler | MUHTELİF NEV'E GİREN HADİSLER | Rafi İbnu Hadic</h6></div></div><div class="card my-3"><div class="card-body"><p class="card-text">Resulullah (sa) buyurdular ki: "Horozların öttüğünü işittiğiniz vakit, Allah'tan lütuf ve ikramını talep edin. Zira onlar bir melek görmüştür. Merkebin anırmasını işittiğiniz zaman şeytandan Allah'a sığının. Çünkü o da bir şeytan görmüştür." </p><h6 class="card-text text-muted m-0 text-right">Buhari, Bed'ü'l-halk 15; Müslim, Zikr 82, (2729); Ebu Davud, Edeb 115, (5102); Tirmizi, Da'avat 58, (3455)<br/>Muhtelif Nev'de Hadisler | MUHTELİF NEV'E GİREN HADİSLER | Ebu Hureyre</h6></div></div><div class="card my-3"><div class="card-body"><p class="card-text">Resulullah (sa) buyurdular ki: "Geceleyin köpeklerin havlamasını ve merkeplerin anırmasını işittiğiniz zaman, şeytandan Allah'a sığının. Çünkü onlar, sizlerin görmediklerinizi görürler." </p><h6 class="card-text text-muted m-0 text-right"><br/>Muhtelif Nev'de Hadisler | MUHTELİF NEV'E GİREN HADİSLER | Cabir</h6></div></div><div class="card my-3"><div class="card-body"><p class="card-text">Resulullah (sa) buyurdular ki: "İyne usulüyle alış-verişte bulunur, sığırların peşine düşer, ziraate razı olur ve cihadı da terkederseniz, Allah size öyle bir zillet verir ki, dininize tekrar rücu etmedikçe o zilleti kaldırmaz." </p><h6 class="card-text text-muted m-0 text-right">Ebu Davud, Büyu 56, (3462)<br/>Muhtelif Nev'de Hadisler | MUHTELİF NEV'E GİREN HADİSLER | İbnu Ömer</h6></div></div><div class="card my-3"><div class="card-body"><p class="card-text">Resulullah (sa)'ın saban ve diğer bir ziraat aleti görünce: "Bunun girdiği bir eve, Allah mutlaka zillet de sokar" dediğini işittim. </p><h6 class="card-text text-muted m-0 text-right">Buhari, Hars 2<br/>Muhtelif Nev'de Hadisler | MUHTELİF NEV'E GİREN HADİSLER | Ebu Ümame</h6></div></div><div class="card my-3"><div class="card-body"><p class="card-text">Resulullah (sa) Kisra'ya ve Necaşi'ye -bu Necaşi, üzerine cenaze namazı kıldığı Necaşi değildir- ve bütün inatçı cebbarlara, onları aziz ve celil olan Allah'a davet eden mektuplar yazdı. </p><h6 class="card-text text-muted m-0 text-right">Müslim, Cihad 75, (1774); Tirmizi, İsti'zan 23, (2717)<br/>Muhtelif Nev'de Hadisler | MUHTELİF NEV'E GİREN HADİSLER | Enes</h6></div></div><div class="card my-3"><div class="card-body"><p class="card-text">Resulullah (sa) Kisra'ya mektubunu göndermişti. Kisra, mektubu okuyunca yırttı. Aleyhissalatu vesselam da "paramparça olmaları için" beddua etti. </p><h6 class="card-text text-muted m-0 text-right">Buhari, İlm 7<br/>Muhtelif Nev'de Hadisler | MUHTELİF NEV'E GİREN HADİSLER | İbnu Abbas</h6></div></div><p class="mb-5"><a class="btn btn-success m-1" href="/hadisler/sayfa-395.html">Önceki Sayfa</a><a class="btn btn-success m-1" href="/hadisler/sayfa-397.html">Sonraki Sayfa</a></p></body></html>
