<!DOCTYPE html><html><head><title>Sayfa 92 - Hadisler - Arkeolog</title><meta charset="utf-8"/><script src="/assets/script.js"></script></head><body><div class="card my-3"><div class="card-body"><p class="card-text">İbnu Abbas ve Hz. Aişe (ra) anlatıyor: "Resulullah (sav), yevm-i nahrde (Kurbanın birinci günü) tavafı geceye te'hir etti." Bir başka rivayette: "....Ziyaret tavafını" denmiştir. ",,,Beyt-i Atik'i tavaf etsinler^ (Hacc 29) ayetiyle emredilen tavaf bu tavaftır. (Bu hadisi Buhari, ta'lik olarak kaydetmiştir (Hacc 129)) </p><h6 class="card-text text-muted m-0 text-right">Ebu Davud, Menasik 83, (2000); Tirmizi, Hacc 80, (920); İbnu Mace, Menasik 77, (3059)<br/>Ziyaret Tavafı | HACC VE UMRE BÖLÜMÜ | İbnu Abbas</h6></div></div><div class="card my-3"><div class="card-body"><p class="card-text">İbnu Ömer (ra)'den naklen diyor ki: "Resulullah (sav) yevm-i nahirde ifaza (ziyaret) tavafını yaptı, sonra dönüp öğleyi Mina'da kıldı." </p><h6 class="card-text text-muted m-0 text-right">Buhari, Hacc 129; Müslim, Hacc 335, (1308); Ebu Davud, Menasik 83, (1998)<br/>Ziyaret Tavafı | HACC VE UMRE BÖLÜMÜ | Nafi'</h6></div></div><div class="card my-3"><div class="card-body"><p class="card-text">Halk (haccın bitmesiyle) her tarafa dağılıyordu. Resulullah (sav): "Sakın kimse, son vardığı yer Beytullah olmadıkça bir yere gitmesin" buyurdu." </p><h6 class="card-text text-muted m-0 text-right">Müslim, Hacc 379, (1327); Ebu Davud, Menasik 84, (2002); İbnu Mace, Menfasik 82, (3070)<br/>Veda Tavafı | HACC VE UMRE BÖLÜMÜ | İbnu Abbas</h6></div></div><div class="card my-3"><div class="card-body"><p class="card-text">Hacc menasikinin en sonuncusu Beytullah'ı tavaftır. (Muvatta'da kaydedilir ki, Hz. Ömer (ra) veda tavafı yapmadan ayrılan birisini Merrü'z-Zahran denen yerden veda tavafı yapmak üzere geri çevirdi.) </p><h6 class="card-text text-muted m-0 text-right">Muvatta, Hacc (1, 369)<br/>Veda Tavafı | HACC VE UMRE BÖLÜMÜ | Ömer</h6></div></div><div class="card my-3"><div class="card-body"><p class="card-text">"Kadın hayızlı olduğu takdirde (veda tavafı yapmadan) yola çıkmasına ruhsat verildi" demiştir. </p><h6 class="card-text text-muted m-0 text-right">Buhari, Hayz 27, Hacc 144; Müslim, Hacc 380, (1328)<br/>Veda Tavafı | HACC VE UMRE BÖLÜMÜ | İbnu Abbas</h6></div></div><div class="card my-3"><div class="card-body"><p class="card-text">Bir rivayette şöyle gelmiştir: "Halka, son varacakları yerin Beytullah olması emir buyuruldu. Ancak hayızlı kadına ruhsat verildi." </p><h6 class="card-text text-muted m-0 text-right">Müslim, Hacc 380, (1328)<br/>Veda Tavafı | HACC VE UMRE BÖLÜMÜ | Bilinmiyor</h6></div></div><div class="card my-3"><div class="card-body"><p class="card-text">Resulullah (sav)'ın zevcelerinden Safiyye Bintu Huyey (ra) hayız oldu. Durum Resulullah (sav)'a haber verilmişti. "O bizi burada hapis mi edecek!" dedi. Kendisine, Safiyye'nin tavaf-ı ifazayı yapmış olduğu söylenince: "Öyleyse hayır, (beklemenize gerek yok, yola çıkınız)" açıklamasında bulundu." (Bu metin Şeyheyn (Buhari ve Müslim) metnidir) </p><h6 class="card-text text-muted m-0 text-right">Buhari, Hacc 129, 145, Hayz 27, Megazi 77; Müslim, Hacc, 382, (1211); Muvatta, Hacc 225-228, (1, 412-413); Nesai, Hayz 23, (1, 194); Tirmizi, Hacc 99, (943); Ebu Davud, Menasik 85, (2003); İbnu Mace, Menasik 83, (3072)<br/>Veda Tavafı | HACC VE UMRE BÖLÜMÜ | Aişe</h6></div></div><div class="card my-3"><div class="card-body"><p class="card-text">Hz. Aişe (ra) beraberinde kadınlar olduğu halde haccetse, kadınların hayız oluvermelerinden korkardı: Bu sebeple yevm-i nahirde (kurbanın birinci günü) hemen onlara öncelik tanır ve derhal ifaza tavaflarını yaptınrdı. İfaza tavaflarını yaptılar mı, artık onları (temizlensinler de veda tavafı da yapsınlar diye) beklemez, kadınlar hayızlı iken hemen (Medine'ye dönmek üzere) yola çıkardı. </p><h6 class="card-text text-muted m-0 text-right">Muvatta, Hacc 227, (1, 413)<br/>Veda Tavafı | HACC VE UMRE BÖLÜMÜ | Amre</h6></div></div><div class="card my-3"><div class="card-body"><p class="card-text">Ata, bana İbnu Hişam'ın kadınları erkeklerle karışık olarak tavaftan yasakladığı zaman dedi ki: "O bunu nasıl yasaklar, Resulullah (sav)'ın zevceleri bile erkeklerle birlikte haccettiler!" Ben Ata'ya sordum: "Onların beraber hacdan örtünme emrinden önce miydi, sonra mıydı?" "(Evet, kasem olsun) buna, ben örtünme emrinden sonra şahid oldum!" diye cevap verdi. Ben tekrar sordum: "Pekala erkeklere nasıl karışırlardı?" Şu cevabı verdi: "Erkeklere karışmazlardı, Hz. Aişe (ra) erkeklerden ayrı olarak tavaf ederdi, onlara karışmazdı." Hatta bir kadın kendisine: "Ey mü'minlerin annesi, yürü (Hacerü'l-Esved'e elimizi değerek) istilam edelim!" demişti de Hz. Aişe ona: "Sen dilediğin şekilde git" deyip kendisi gitmekten imtina etmişti. Onlar geceleyin kim oldukları bilinmez halde çıkarlar, (erkeklerle beraber tavaf yaparlardı.) [Beytullah'a girmek istedikleri zaman da, erkeklerin tamamen çıkarılmış olmalarına kadar durup beklerler, sonra girerlerdi.] (Ata devamla): "Ben (Mekke kadısı) Ubeyd İbnu Umeyr'le birlikte, Müzdelife'deki Sebir dağında mücavir (yani ikamet eder) olan Hz. Aişe (ra)'nin yanına giderdim" dedi. Ben hemen sordum: "Pekala Hz. Aişe'nin örtüşü ne idi?" "Keçeden yapılmış küçük bir Türk çadırının içindeydi. Çadırın bir perdesi vardı. Aişe (sav) ile bizim aramızda bu perdeden başka bir şey yoktu. Ben Hz. Aişe'nin üzerinde gül renginde bir zıbın gördüm." </p><h6 class="card-text text-muted m-0 text-right">Buhari, Hacc 64<br/>Erkeklerin Kadınlarla Karışık Tavafları | HACC VE UMRE BÖLÜMÜ | İbnu Cüreyc</h6></div></div><div class="card my-3"><div class="card-body"><p class="card-text">İbnu Abbas (ra)'ı işittim, diyordu ki: "Ey insanlar, size söyleyeceğimi benden dinleyin, (bilahare) söyleyeceklerinizi de bana dinletin. İbnu Abbas şöyle dedi, İbnu Abbas böyle dedi diye kafadan atmayın. Beytullah'ı kim tavaf edecekse Hicr'ın gerisinden tavaf etsin. Oraya "Hatim" demeyin. Zira cahiliye devrinde kişi yemin edip kamçısını veya ayakkabısını tekini yahut yayını atardı." </p><h6 class="card-text text-muted m-0 text-right">Buhari, Menakıbu'l-Ensar 26 ,1<br/>Hıcr'ın Gerisinde Tavaf | HACC VE UMRE BÖLÜMÜ | Ebu's-Sefer Said İbnu Muhammed</h6></div></div><div class="card my-3"><div class="card-body"><p class="card-text">Ne Resulullah (sav) ne de Ashab-ı Kiram (ra)'ı Safa ile Merve arasında birden fazla tavafda bulunmadı, bu da ilk defa yaptıkları tavaf idi. </p><h6 class="card-text text-muted m-0 text-right">Ebu Davud, Menasik 54, (1895); Nesai, Hacc 182, (5, 244); Müslim, Hacc 140, (1215); İbnu Mace, Menasik (2972)<br/>Safa Ve Merve Arasında Sa'y | HACC VE UMRE BÖLÜMÜ | Cabir</h6></div></div><div class="card my-3"><div class="card-body"><p class="card-text">Resulullah (sav), Kabe'yi başına yular veya başka bir şey takılmış halde tavaf eden bir adam görmüştü. Hemen yuları koparıp attı." (Bir başka rivayette şöyle denmiştir "...burnuna geçirilmiş bir halka ile birisini yeden bir adam görmüştü, derhal halkayı kopardı ve adama: "dinden tutarak yed!" diye emretti.) </p><h6 class="card-text text-muted m-0 text-right">Buhari, Hacc, 65, 66, Eyman ve'n-Nüzür 31; Ebu Davud, Eyman ve'n-Nüzür 23, (3302); Nesai, Hacc 186, (5, 221-222), Eyman ve'n-Nüzür 30, (7, 18)<br/>Safa Ve Merve Arasında Sa'y | HACC VE UMRE BÖLÜMÜ | İbnu Abbas</h6></div></div><div class="card my-3"><div class="card-body"><p class="card-text">Hz. Ömer (ra), Beytullah'ı tavaf eden cüzzamlı bir kadın görmüştü, hemen: "Ey Allah Teala'nın cariyesi, insanlara eza verme, sen evinde otursan kendin için daha hayırlı olurdu!" dedi. Kadın (söz tutup) evinde oturdu. Hz. Ömer (ra)'in vefatından sonra bir adam kadına uğrayarak: "Seni haccdan yasaklayan kimse artık vefat etti, çık evinden!" dedi. Kadın adama şöyle cevap verdi: "Allah'a yemin olsun, ben ona sağken itaat edip, ölünce isyan edecek kimse değilim." </p><h6 class="card-text text-muted m-0 text-right">Muvatta, Hacc 250, (1, 424)<br/>Safa Ve Merve Arasında Sa'y | HACC VE UMRE BÖLÜMÜ | İbnu Ebi Müleyke</h6></div></div><div class="card my-3"><div class="card-body"><p class="card-text">Abdullah İbnu's-Saib'in anlattığına göre, (yaşlanıp gözlerini kaybettiği vakit) İbnu Abbas (ra)'a (tavaf sırasında) refakat edip, Haceru'l-Esved'i takip eden (Haceru'l-Esved ile) kapı arasındaki kısımda (mültezem) durdurmuş bu sırada İbnu Abbas (ra) kendisine: "Bana söylendiğine göre, Resulullah (sav) işte burada namaz kılarmış" demiştir. Abdullah İbnu Saib de "evet" demiş, bunun üzerine İbnu Abbas, kalkıp orada namaz kılmıştır. </p><h6 class="card-text text-muted m-0 text-right">Ebu Davud, Menasik 55; Nesai, Hacc 133, (5, 221)<br/>Safa Ve Merve Arasında Sa'y | HACC VE UMRE BÖLÜMÜ | Abdullah İbnu's-Saib</h6></div></div><div class="card my-3"><div class="card-body"><p class="card-text">İmam Malik'e ulaştığına göre, Sa'd İbnu Ebi Vakkas (ra), mürahık (yani zaman bakımından daralmış, vakfeyi kaçırma endişesine düşmüş) olarak Mekke'ye gelince, Beytullah'la Safa ve Merve'yi tavaftan önce, Arafat'a çıkar, Arafat'tan döndükten sonra tavafını ifa ederdi. </p><h6 class="card-text text-muted m-0 text-right">Muvatta, Hacc 125, (1, 371)<br/>Safa Ve Merve Arasında Sa'y | HACC VE UMRE BÖLÜMÜ | Bilinmiyor</h6></div></div><p class="mb-5"><a class="btn btn-success m-1" href="/hadisler/sayfa-91.html">Önceki Sayfa</a><a class="btn btn-success m-1" href="/hadisler/sayfa-93.html">Sonraki Sayfa</a></p></body></html>
