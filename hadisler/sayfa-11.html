<!DOCTYPE html><html><head><title>Sayfa 11 - Hadisler - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><div class="card my-3"><div class="card-body"><p class="card-text">Babası tarikiyle dedesi Mu'aviye İbnu Hayde el-Kuşeyri (ra)'den naklediyor. Hz. Peygamber (sav)'e : "Ey Allah'ın Resulü, kime iyilik yapayım? diye sordum. Bana: "Annene" diye cevap verdi. "Sonra kime?" diye tekrar ettim. "Annene" dedi. "Sonra kime?" dedim. "Annene" dedi. "Sonra kime?" dedim, bu dördüncüde "Babana, sonra da tedrici yakınlarına" diye cevap verdi. (Ebu Davud bir rivayette şu ziyadeyi kaydeder: "Haberiniz olsun, kişi azatlısından bir fazlasını istese, azadlı (mevla) bu (ihtiyaç fazlası)na sahib olduğu halde yerine getirmese kıyamet günü vermemiş olduğu bu fazlalık bir engerek yılanı olarak kendisine getirilir.") </p><h6 class="card-text text-muted m-0 text-right">Ebu Davud, Edeb 129, (5141); Tirmizi, Birr 1, (1898)<br/>Ebeveyne İyilik | BİRR (EBEVEYNE İYİLİK) BÖLÜMÜ | Behz İbnu Hakim</h6></div></div><div class="card my-3"><div class="card-body"><p class="card-text">Bir adam: "Ey Allah'ın Resulü, benim malım ve bir de çocuğum var. Babam malımı almak istiyor" (ne yapayım?) diye sordu. Resululluh (sav), "Sen ve malın babana aitsiniz. Şunu bilin ki, evladlarınız kazançlarınızın en temizlerindendir. Öyle ise evladlarınızın kazançlarından yiyin" buyurdu. </p><h6 class="card-text text-muted m-0 text-right">Ebu Davud, Büyu 79, (3530); İbnu Mace, Ticarat 64, (2291-2292)<br/>Ebeveyne İyilik | BİRR (EBEVEYNE İYİLİK) BÖLÜMÜ | Abdullah İbnu Amr İbnu'l-As</h6></div></div><div class="card my-3"><div class="card-body"><p class="card-text">Peygamberimiz (sav) bir gün: "Burnu sürtülsün, burnu sürtülsün, burnu sürtülsün" dedi. "Kimin burnu sürtülsün ey Allah'ın Resulü?" diye sorulunca şu açıklamada bulundu: "Ebeveyninden her ikisinin veya sadece birinin yaşlılığına ulaştığı halde cennete giremeyenin." (Müslim'deki metindir) </p><h6 class="card-text text-muted m-0 text-right">Müslim, Birr 9, (251); Tirmizi, Daavat 110 (3539)<br/>Ebeveyne İyilik | BİRR (EBEVEYNE İYİLİK) BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Hiçbir evlad, babasının hakkını, bir istisna durumu dışında ödeyemez. O durum da şudur: Babasını köle olarak bulur, satın alır ve azad eder." </p><h6 class="card-text text-muted m-0 text-right">Müslim, Itk 25, (1510); Ebu Davud, Edeb 129, (5137); Tirmizi, Birr 8, (1907); İbnu Mace, Edeb 1, (3659)<br/>Ebeveyne İyilik | BİRR (EBEVEYNE İYİLİK) BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Hz. Peygamber (sav) şöyle buyurdu: "Allah'ın rızası babanın rızasından geçer. Allah'ın memnuniyetsizliği de babanın memnuniyetsizliğinden geçer." (Tirmizi bu hadisi hem Hz. Peygamber (sav)'in sözü (merfu) olarak, hem de sahabi sözü (mevkuf) olarak rivayet eder. Ayrıca mevkuf olarak rivayet eden tarikin sahih olduğunu söyler.) </p><h6 class="card-text text-muted m-0 text-right">Tirmizi, Birr 3 (l900)<br/>Ebeveyne İyilik | BİRR (EBEVEYNE İYİLİK) BÖLÜMÜ | Abdullah İbnu Amr İbni'l-As</h6></div></div><div class="card my-3"><div class="card-body"><p class="card-text">Bir adam, cihada iştirak etmek için Hz. Peygamber (sav)'den izin istedi. Resulullah (sav): "Annen baban sağlar mı?" diye sordu. Adam: "Evet" deyince: "Onlara (hizmet de cihad sayılır), sen onlara hizmet ederek cihad yap" buyurdu. (Müslim'in bir diğer rivayetinde adam: "...Sana, hicret ve cihad etmek ecrini de Allah'tan istemek şartı üzerine biat ediyorum" der. Resulullah (sav): "Anne ve babandan sağ olan var mı?" diye sorar. Adam: "Evet, her ikisi de sağ" deyince: "Yani sen Allah'tan ecir istiyorsun?" der. Adamın "evet"i üzerine: "Öyleyse valideyn'in yanına dön. Onlara iyi bak, (Allah'ın rızası ondadır)" emreder. Ebu Davud ve Nesai'de gelen bir diğer rivayette adam: "Ağlamakta olan ebeveynimi de geride bıraktım" der. Resulullah (sav): "Öyleyse onların yanına dön. Onları nasıl ağlattı isen öyle güldür, (Allah'ın rızası bundadır)" buyurur. Ebu Davud'un, Ebu Said (ra)'den yaptığı bir başka rivayetinde şöyle denir: Yemen ahalisinden bir adam, Hz Peygamber (sav)'e hicret ederek geldi. Resulullah (sav) ona: "Yemen'de bir kimsen var mı?" diye sordu. Adam: "Ebeveynim var" deyince, "Peki, onlar sana izin verdiler mi?" diye tekrar sordu. "Hayır" cevabı üzerine: "Öyleyse onlara geri don, onlardan izin iste. Şayet izin verirlerse cihada katıl, vermezlerse onlara hizmet et!" emretti.) </p><h6 class="card-text text-muted m-0 text-right">Buhari, Cihad 138, Edeb 3; Müslim, Birr 5, (2539); Ebu Davud, Cihad, 33, (2529); Nesai, Cihad 5; Tirmizi, Cihad 2, (1671)<br/>Ebeveyne İyilik | BİRR (EBEVEYNE İYİLİK) BÖLÜMÜ | Abdullah İbnu Amr İbnu'l-As</h6></div></div><div class="card my-3"><div class="card-body"><p class="card-text">Cahime (ra) Hz. Peygamber (sav)'e gelir ve: "Ey Allah'ın Resulü, ben gazveye (cihad) katılmak istiyorum, bu konuda sizinle istişare etmeye geldim" der. Resulullah (sav): "Annen var mı?" diye sorar. "Evet" deyince, "öyleyse ondan ayrılma, zira cennet onun ayağının altındadır." buyurur. </p><h6 class="card-text text-muted m-0 text-right">Nesai, Cihad 6, (6,11)<br/>Ebeveyne İyilik | BİRR (EBEVEYNE İYİLİK) BÖLÜMÜ | Muaviye İbnu Cahime</h6></div></div><div class="card my-3"><div class="card-body"><p class="card-text">Nikahım altında bir kadın vardı ve onu, seviyordum da. Babam Ömer ise, onu sevmiyordu. Bana: "Boşa onu" dedi. Ben itiraz ettim ve boşamadım. Babam Ömer (ra) Hz. Peygamber (sav)'e gelerek durumu arzetti. Resulullah (sav) bana: "Boşa onu" dedi. (Tirmizi hadisin sahih olduğunu da belirtti.) </p><h6 class="card-text text-muted m-0 text-right">Ebu Davud, Edeb 129, (5138); Tirmizi, Talak 13, (1189)<br/>Ebeveyne İyilik | BİRR (EBEVEYNE İYİLİK) BÖLÜMÜ | İbnu Ömer</h6></div></div><div class="card my-3"><div class="card-body"><p class="card-text">Resulullah (sav): "Baba cennetin orta kapısıdır. Dilersen bu kapıyı terket, dilersen muhafaza et" dediğini işittim. (Tirmizi, hadise "sahih" dedi) </p><h6 class="card-text text-muted m-0 text-right">Tirmizi, Birr, 3, (1901)<br/>Ebeveyne İyilik | BİRR (EBEVEYNE İYİLİK) BÖLÜMÜ | Ebu'd-Derda</h6></div></div><div class="card my-3"><div class="card-body"><p class="card-text">Bir kadın: "Ey Allah'ın Resulü, ben anneme bir cariye tasadduk etmiştim. Şimdi annem öldü" dedi. Resulullah (sav): "(Sadaka yapmış olmanın) ecrini mutlaka alacaksın. Miras yoluyla cariye sana geri gelecek (tekrar senin olacak)" buyurdu. Kadın: "Ey Allah'ın Resulü annemin bir aylık oruç borcu vardı, onun yerine tutabilir miyim?" diye sordu. "Annene bedel tut!" dedi. Kadın: "Ey Allah'ın Resulü, annem hiç haccetmedi. Onun yerine hac yapabilir miyim?" diye sordu Resulullah (sav): "Evet, ona bedel haccet" buyurdu." </p><h6 class="card-text text-muted m-0 text-right">Müslim, Sıyam 157, (1149); Tirmizi, Zekat 31 (667); Ebu Davud, Vesaya 12, (2877), Zekat 31, (1656)<br/>Ebeveyne İyilik | BİRR (EBEVEYNE İYİLİK) BÖLÜMÜ | Büreyde</h6></div></div><div class="card my-3"><div class="card-body"><p class="card-text">Henüz müşrik olan annem yanıma geldi. (Nasıl davranmam gerekeceği hususunda) Hz. Peygamber (aleyhissaldtu vesselam/den sorarak: "Annem yanım geldi, benimle (görüşüp konuşmak) arzu ediyor, anneme iyi davranayım mı?" dedim. "Evet" dedi, ona gereken hürmeti göster" </p><h6 class="card-text text-muted m-0 text-right">Buhari, Hibe 28, Edeb 8; Müslim, Zekat 50 (1003); Ebu Davud, Zekat, 34, (1668)<br/>Ebeveyne İyilik | BİRR (EBEVEYNE İYİLİK) BÖLÜMÜ | Esma Bintu Ebi Bekr</h6></div></div><div class="card my-3"><div class="card-body"><p class="card-text">Bir adam Resulullah (sav)'a gelerek: "Ben büyük bir günah işledim, buna tevbe imkanım var mı?" dedi. Hz. Peygamber (sav): "Annen var mı?" diye sordu. Adam: "Hayır yok" dedi. "Peki teyzen de mi yok?" dedi. Adam: "Hayır, var" deyince Resulullah (sav): "Öyle ise ona iyilik yap!" diye emretti." (Tirmizi el-Bera'dan kaydettiği diğer bir hadiste şu ziyadeye yer verir: "Teyze anne makamındadır.") </p><h6 class="card-text text-muted m-0 text-right">Tirmizi, Birr 6, (1905)<br/>Ebeveyne İyilik | BİRR (EBEVEYNE İYİLİK) BÖLÜMÜ | İbnu Ömer</h6></div></div><div class="card my-3"><div class="card-body"><p class="card-text">Bir adam: "Ey Allah'ın Resulü, anne ve babamın vefatlarından sonra da onlara iyilik yapma imkanı var mı, ne ile onlara iyilik yapabilirim?" diye sordu. Resulullah (sav). "Evet vardır" dedi ve açıkladı: "Onlara dua, onlar için Allah'tan istiğfar (günahlarının affedilmesini) taleb etmek, onlardan sonra vasiyetlerini yerine getirmek, anne ve babasının akrabalarına karşı da sıla-i rahmi ifa etmek, anne ve babanın dostlarına ikramda bulunmak." </p><h6 class="card-text text-muted m-0 text-right">Ebu Davud, Edeb 129, (5142); İbnu Mace, Edeb 2, (3664)<br/>Ebeveyne İyilik | BİRR (EBEVEYNE İYİLİK) BÖLÜMÜ | Ebu Üseyd Malik İbnu Rebi'a es-Saidi</h6></div></div><div class="card my-3"><div class="card-body"><p class="card-text">Resulullah (sav)'ı işittim, şöyle diyordu: "Kişinin yapacağı en üstün iyiliklerden biri, ölümünden sonra babasının dostlarına sıla-i rahimde bulunmasıdır" </p><h6 class="card-text text-muted m-0 text-right">Müslim, Birr, 11-13 (2552); Tirmizi, Birr, 8 (1904); Ebu Davud, Edeb 129, (5143)<br/>Ebeveyne İyilik | BİRR (EBEVEYNE İYİLİK) BÖLÜMÜ | İbnu Ömer</h6></div></div><div class="card my-3"><div class="card-body"><p class="card-text">Şu haber kendisine ulaşmıştır: "Peygamberimiz (sav) bir gün otururken süt babası çıkagelir. Resulullah (sav) hürmeten, onun için, giydiği şeylerden birini serer ve üzerine oturtur. Az sonra süt annesi gelir. Peygamberimiz (sav) bunun için de elbisenin diğer tarafını serer, kadın üzerine oturur. Biraz sonra süt-oğlan kardeşi gelir. Resulullah (sav) kalkarak onu önüne oturtur." </p><h6 class="card-text text-muted m-0 text-right">Ebu Davud, Edeb 129, (5145)<br/>Ebeveyne İyilik | BİRR (EBEVEYNE İYİLİK) BÖLÜMÜ | Ömer İbnu's-Saib</h6></div></div><p class="mb-5"><a class="btn btn-success m-1" href="/hadisler/sayfa-10.html">Önceki Sayfa</a><a class="btn btn-success m-1" href="/hadisler/sayfa-12.html">Sonraki Sayfa</a></p></body></html>
