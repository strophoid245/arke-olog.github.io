<!DOCTYPE html><html><head><title>Sayfa 206 - Hadisler - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><div class="card my-3"><div class="card-body"><p class="card-text">Resulullah (sav) buyurdular ki: "Bir müslüman ölür ve üzerine, müslümanlardan üç saf namaz kılarsa, (Allah şefaati) mutlaka vacib kılar." (Hadisin ravisi) Malik (ra), cenazeye katılanlar az olursa, bu hadis sebebiyle cemaati üç safa taksim ederdi." </p><h6 class="card-text text-muted m-0 text-right">Ebu Davud, Cenaiz 43, (3166); Tirmizi, Cenaiz 40 (1028)<br/>Cenaze Namazı | NAMAZ BÖLÜMÜ | Malik İbnu Hübeyre</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Biriniz mescide girince oturmazdan önce iki rek'at kılıversin." </p><h6 class="card-text text-muted m-0 text-right">Buhari, Salat 60, Teheccüd 25; Müslim, Müsafirin 69, (714); Muvatta, Kasru's-Salat 57, (1, 162); Ebu Davud, Salat 19, (367, 368); Tirmizi, Salat 235, (316); Nesai, 37, (2, 53)<br/>Müteferrik Namazlar (Tahiyyetü'l-Mescid) | NAMAZ BÖLÜMÜ | Ebu Katade</h6></div></div><div class="card my-3"><div class="card-body"><p class="card-text">Resulullah (sav), bir seferden dönünce önce mescide uğrar, orada iki rekat namaz kılar, sonra insanlar (ile görüşmek için) otururdu." </p><h6 class="card-text text-muted m-0 text-right">Ebu Davud, Cihad 178, (2781); Buhari, Salat 59 (bab başlığında muallak olarak)<br/>Müteferrik Namazlar (Tahiyyetü'l-Mescid) | NAMAZ BÖLÜMÜ | Ka'b İbnu Malik</h6></div></div><div class="card my-3"><div class="card-body"><p class="card-text">Resulullah (sav) bize, Kur'an'dan bir sure öğrettiği gibi her işte istiharede bulunmamızı öğretirdi. Derdi ki: "Biriniz bir iş yapmaya arzu duyduğu zaman, farzlar dışında iki rek'at namaz kılsın, sonra şu duayı okusun: "Allahım, senden hayır taleb ediyorum, zira sen bilirsin. Senden hayrı yapmaya kudret taleb ediyorum, zira sen vermeye kadirsin, Rabbim yüce fazlını da taleb ediyorum. Sen herşeye kadirsin, ben acizim. Sen bilirsin, ben cahilim. Sen gayıbları bilirsin. Allahım, eğer biliyorsan ki bu işi bana dinim, hayatım ve sonum için -veya hal-i hazırda ve ileride demişti- hayırlıdır, bunu bana takdir et ve yapmamı kolay kıl. Sonra da onu hakkımda mübarek kıl. Eğer bu işin, bana dinim, hayatım ve akibetim için -veya hal-i hazırda ve ileride dedi- zararlıdır, onu benden çevir, beni de ondan çevir. Hayır ne ise bana onu takdir et, sonra da bana onu sevdir!" Hz. Cabir dedi ki: "Bu duadan sonra yapacağı işi zikrederdi." </p><h6 class="card-text text-muted m-0 text-right">Buhari, Da'avat 48, Teheccüd 25, Tevhid 10; Ebu Davud, Salat 366, (1538); Tirmizi, Salat 394, (480); Nesai, Nikah 27, (6, 80, 81); İbnu Mace, İkamet, 188, (1383)<br/>İstihare Namazı | NAMAZ BÖLÜMÜ | Cabir</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Kimin Allah'a veya herhangi bir insana ihtiyacı hasıl otursa önce abdest alsın, abdesti de güzel yapsın. Sonra iki rek'at namaz kılsın, sonra Allah Teala Hazretlerine senada bulunsun, Resulullah (sav)'a salat okusun, sonra şu duayı okusun: "Halim, kerim olan Allah'tan başka ilah yoktur. Arş-ı Azam'ın Rabbi noksan sıfatlardan münezzehtir. Hamd alemlerin Rabbine aittir. Rahmetine vesile olacak amelleri, mağfiretini celbedecek esbabı (hakkımda yaratmanı) taleb ediyor, her çeşit günahtan koruman için yalvarıyor, her çeşit iyilikten zenginlik, her çeşit günahtan selamet diliyorum. Rabbim! Affetmediğin hiç bir günahımı, kaldırmadığın hiçbir sıkıntımı bırakma! Hangi amelden razı isen onu ver, ey rahim olan, bana en ziyade rahmet gösteren Rabbim." </p><h6 class="card-text text-muted m-0 text-right">Tirmizi, Salat 348, (479); İbnu Mace, İkamet 189, (1384)<br/>Hacet Namazı | NAMAZ BÖLÜMÜ | Abdullah İbnu Ebi Evfa</h6></div></div><div class="card my-3"><div class="card-body"><p class="card-text">Resulullah (sav) Abbas İbnu Abdilmuttalib (ra)'e dediler ki: "Ey Abbas, ey amcacığım! Sana bir iyilik yapmayayım mı? Sana bağışta bulunmayayım mı? Sana ikram etmeyeyim mi? Sana on haslet(in hatırlatmasını) yapmayayım mı. Eğer sen bunu yaparsan, Allah senin bütün günahlarını önceki-sonraki, eskisi-yenisi, hataen yapılanı-kasden yapılanı, küçüğünü-büyüğünü, gizlisini-alenisini yani hepsini affeder. Bu on haslet şunlardır: Dört rek'at namaz kılarsın, her bir rek'atte Fatiha süresi ve bir süre okursun. Birinci rek'atte kıraati tamamladın mı, ayakta olduğun halde onbeş kere "Subhanallahi velhamdülillahi ve lailahe illallahu vallahu ekber" diyeceksin. Sonra rüku yapıp, rükuda iken aynı kelimeleri on kere söyleyeceksin. Sonra secde edip, secdede iken onları onar kere söyleyeceksin. Sonra başını secdeden kaldıracaksın, onları onar kere söyleyeceksin. Sonra tekrar secde edip aynı şeyleri onar kere söyleyeceksin. Sonra başını kaldırır, bunları on kere daha söylersin. Böylece her bir rek'atte bunları yetmişbeş defa söylemiş olursun. Aynı şeyleri dört rek'atte yaparsın. Dilersen bu namazı her gün bir kere kıl. Her gün yapamazsan haftada birkere yap, haftada yapamazsan her ay da bir kere yap. Ayda olmazsa yılda bir kere yap. Yılda da yapamazsan hiç olsun ömründe bir kere yap." </p><h6 class="card-text text-muted m-0 text-right">Ebu Davud, Salat 303, (1297, 1299); Tirmizi, Salat 350, (482); İbnu Mace, İkamet 190, (1386, 1387)<br/>Tesbih Namazı | NAMAZ BÖLÜMÜ | İbnu Abbas ve Ebu Rafi</h6></div></div><div class="card my-3"><div class="card-body"><p class="card-text">Hiçbirinizin, namazından şeytana bir pay kalmamalıdır. Herkes namazdan çıkarken, sağından kalkmanın üzerine bir vecibe olduğunu sanır. Halbuki ben Resulullah'ın çok kere solu üzerinden kalktığını gördüm. </p><h6 class="card-text text-muted m-0 text-right">Buhari, Ezan 159; Müslim, Müsafirin 59, (707); Ebu Davud, Salat 204, (1042); Nesai, Sehv 100, (3, 81)<br/>Namaza Müteallik Muhtelif Hadisler | NAMAZ BÖLÜMÜ | İbnu Mes'ud</h6></div></div><div class="card my-3"><div class="card-body"><p class="card-text">Resulullah (sav)'ı ayakta ve otururken su içerken gördüm, yalınayak ve ayakkabılı olduğu halde namaz kılarken gördüm. Namazdan sağı ve solu üzerine ayrılırken de gördüm. </p><h6 class="card-text text-muted m-0 text-right">Nesai, Sehv 100, (3,82)<br/>Namaza Müteallik Muhtelif Hadisler | NAMAZ BÖLÜMÜ | Aişe</h6></div></div><div class="card my-3"><div class="card-body"><p class="card-text">Resulullah (sav) zamanında farz namazlardan çıkarken insanlar yüksek sesle zikrederlerdi. </p><h6 class="card-text text-muted m-0 text-right">Buhari, Ezan 155; Müslim, Mesacid 120, (583); Ebu Davud, Salat 191, (1002-1003); Nesai, Sehv 79, (3, 67)<br/>Namaza Müteallik Muhtelif Hadisler | NAMAZ BÖLÜMÜ | İbnu Abbas</h6></div></div><div class="card my-3"><div class="card-body"><p class="card-text">Bir adam, namazın ilk tekbirine yetişerek Resulullah (sav) ile birlikte namaz kıldı. Aleyhissalatu vesselam önce sağına sonra soluna selam verdi. (Başını öylesine çevirdi ki, gerisinde olduğumuz halde) yanaklarının beyazlığını gördük. Sonra namazdan çıktı. Kendisiyle namazın ilk tekbirine yetişen zat hemen kalkıp ilave namaza başladı. Hz. Ömer (ra) ona doğru fırlayarak adamı omuzlarından yakalayıp sarstı ve "Otur! Ehl-i kitabı helak eden şey, namazları arasına bir fasıla bırakmamalarından başka bir şey değildir!" dedi. Resulullah (sav) nazarını çevirip: "Ey İbnu'l-Hattab, Allah seni (doğruya) isabet ettirdi" buyurdu. </p><h6 class="card-text text-muted m-0 text-right">Ebu Davud, Salat 194, (1007)<br/>Namaza Müteallik Muhtelif Hadisler | NAMAZ BÖLÜMÜ | Ebu Rimse</h6></div></div><div class="card my-3"><div class="card-body"><p class="card-text">Biz Ebu Hüreyre (ra) ile birlikte mescidde oturuyorduk. Müezzin ezan okudu. Bir adam kalkıp yürümeye başladı. Ebu Hüreyre, adam mescidden çıkıncaya kadar gözleriyle onu takip etti ve: "Şu adam Ebu'l-Kasım (sav)'a asi oldu!" buyurdu. </p><h6 class="card-text text-muted m-0 text-right">Müslim, Mesacid 258, (655); Ebu Davud, Salat 43, (536); Tirmizi, Salat 150, (204); Nesai, Ezan 40, (2, 29)<br/>Namaza Müteallik Muhtelif Hadisler | NAMAZ BÖLÜMÜ | Ebu Şa'sa</h6></div></div><div class="card my-3"><div class="card-body"><p class="card-text">Cabir İbnu Semüre (ra)'ye dedim ki: "Resulullah (sav)'la beraber oturdun mu?" "Evet" dedi, "hemde çok. Sabah namazı kılınca, namaz kıldığı yerden güneş doğuncaya kadar kalkmazdı. Bu esnada (cemaat) birbirlerine cahiliye devri ile ilgili şeyler anlatırlar ve gülerlerdi. Resulullah (sav) da tebessüm buyururlardı." </p><h6 class="card-text text-muted m-0 text-right">Müslim, Mesacid 286, (670); Ebu Davud, Salat 301, (1294); Tirmizi, Salat 412, (585); Nesai, Sehv 99, (3, 80)<br/>Namaza Müteallik Muhtelif Hadisler | NAMAZ BÖLÜMÜ | Simak İbnu Harb</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Bedeviler, sakın namazınızın isminde size galebe çalıp değiştirmesinler. Çünkü onun Kitabullah'taki ismi "işa" (yatsı)dır. Bedeviler develerini sağarken karanlığa kalırlar da (yatsıya ateme derler)." </p><h6 class="card-text text-muted m-0 text-right">Müslim, Mesacid 228, (644); Ebu Davud, Edeb 86, (4984); Nesai, Mevakit 23,(1,270)<br/>Namaza Müteallik Muhtelif Hadisler | NAMAZ BÖLÜMÜ | İbnu Ömer</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Bedeviler, akşam namazının isminde sakın size galebe çalmasınlar!" (Resulullah devamla) dedi ki: "Bedeviler ona (sadece) işa derler." </p><h6 class="card-text text-muted m-0 text-right">Buhari, Mevakit 19<br/>Namaza Müteallik Muhtelif Hadisler | NAMAZ BÖLÜMÜ | Abdullah İbnu Mugaffel</h6></div></div><div class="card my-3"><div class="card-body"><p class="card-text">Resulullah (sav) yatsıdan önce uyumayı, sonra da konuşmayı mekruh addederdi. </p><h6 class="card-text text-muted m-0 text-right">Buhari, Mevakit 23; Müslim, Mesacid 237, (647); Ebu Davud, Salat 3, (398); Tirmizi, Salat 125<br/>Namaza Müteallik Muhtelif Hadisler | NAMAZ BÖLÜMÜ | Ebu Berze el-Eslemi</h6></div></div><p class="mb-5"><a class="btn btn-success m-1" href="/hadisler/sayfa-205.html">Önceki Sayfa</a><a class="btn btn-success m-1" href="/hadisler/sayfa-207.html">Sonraki Sayfa</a></p></body></html>
