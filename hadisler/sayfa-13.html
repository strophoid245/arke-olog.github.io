<!DOCTYPE html><html><head><title>Sayfa 13 - Hadisler - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><div class="card my-3"><div class="card-body"><p class="card-text">Resulullah (sav) "Her Müslümanın sadaka vermesi gerekir" buyurdu. Kendisine: "Ya bulamayan olursa?" diye soruldu. "Eliyle, çalışır, hem şahsı için harcar hem de tasadduk eder" cevabını verdi. "Ya çalışacak gücü yoksa?" diye soruldu "Bu durumda, sıkışmış bir ihtiyaç sahibine yardım eder" dedi. "Buna da gücü yetmezse?" dendi. "Ma'rufu veya hayrı emreder" dedi. "Bunu da yapmazsa?" diye tekrar sorulunca: "Kendini başkasına kötülük yapmaktan alıkor. Zira bu da bir sadakadır" buyurdu. </p><h6 class="card-text text-muted m-0 text-right">Buhari, Zekat 30, Edeb 33; Müslim, Zekat 55, (1008)<br/>İyilik Üzerine Müteferrik Hadisler | BİRR (EBEVEYNE İYİLİK) BÖLÜMÜ | Ebu Musa</h6></div></div><div class="card my-3"><div class="card-body"><p class="card-text">Hz. Peygamber (sav) şöyle buyurmuştur: "Güneşin doğduğu her yeni günde kişiye, her bir mafsalı için bir sadaka vermesi gerekir. İki kişi arasında adalet yapman bir sadakadır. Kişiye hayvanım yüklerken yardım etmen bir sadakadır. Güzel söz sadakadır, namaza gitmek üzere attığın her adım sadakadır. Yoldan rahatsız edici bir şeyi kaldınp atman sadakadır. </p><h6 class="card-text text-muted m-0 text-right">Buhari, Cihad 72, 128, Sulh 33; Müslim, Müsafirin 84, (720), Zekat 56, (1009)<br/>İyilik Üzerine Müteferrik Hadisler | BİRR (EBEVEYNE İYİLİK) BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">"Ey Allah'ın Rasulü", dedim, "cahiliye devrinde yaptığım hayırlar var: Dua, köle azad etme, sadaka vermek gibi, bana bunlardan bir sevab gelecek mi?" "Sen" dedi, "zaten,daha önce yaptığın bu iyiliklerin hayrına Müslüman olmuşsun." </p><h6 class="card-text text-muted m-0 text-right">Buhari, Zekat 24, Büyu 100, Itk 12, Edeb 16; Müslim, İman 194-196, (123)<br/>İyilik Üzerine Müteferrik Hadisler | BİRR (EBEVEYNE İYİLİK) BÖLÜMÜ | Hakim İbnu Hizam</h6></div></div><div class="card my-3"><div class="card-body"><p class="card-text">Dedim ki "Ey Allah'ın Resulü, İbnu Cüd'an cahiliye devrinde sıla-i rahimde bulunur, fakirlere yedirirdi, o bundan fayda görecek mi?" Resulullah (sav) şu cevabı verdi: "(Hayır) iyiliklerin ona bir faydası olmayacaktır. Çünkü o bir gün bile "Ya Rabbi kıyamet günü günahlarımı bağışla" dememiştir." </p><h6 class="card-text text-muted m-0 text-right">Müslim, İman 365, (214)<br/>İyilik Üzerine Müteferrik Hadisler | BİRR (EBEVEYNE İYİLİK) BÖLÜMÜ | Aişe</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Yapılan hayırdan (ma'ruf) hiçbir şeyi küçük bulup hakir görme, kardeşini güler yüzle karşılaman bile olsa (bunu ehemmiyetsiz görüp ihmal etme)" </p><h6 class="card-text text-muted m-0 text-right">Müslim, Birr 144, (2626)<br/>İyilik Üzerine Müteferrik Hadisler | BİRR (EBEVEYNE İYİLİK) BÖLÜMÜ | Ebu Zerr</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Her bir ma'ruf sadakadır" (Bu hadisi Tirmizi, Hz. Cabir (ra)'den şu ziyade ile rivayet etti: "Kardeşini güler yüzle karşılaman, kendi kovandan kardeşinin kabına su vermen de birer ma'rufdur") </p><h6 class="card-text text-muted m-0 text-right">Buhari, Edeb 33; Müslim, Zekat 52, (1005); Ebu Davud, Edeb 68, (4947); Tirmizi, Birr 45, (1971)<br/>İyilik Üzerine Müteferrik Hadisler | BİRR (EBEVEYNE İYİLİK) BÖLÜMÜ | Huzeyfe</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Sizden herkese Rabbi, aralarında bir tercüman olmaksızın, doğrudan doğruya hitab edecektir. Kişi o zaman (ateşe karşı bir kurtuluş yolu bulmak üzere sağına bakar, hayatta iken gönderdiği (hayır) amellerden başka birşey göremez. Soluna bakar, orada da hayatta iken işlediği (kötü) amellerden başka birşey göremez. Ön cihetine bakar, Karşısında (kendini beklemekte olan) ateşi görür, (Ey bu dehşetli güne inanan mü'minler!) yarım hurma ile de olsa kendinizi ateşten koruyun. Bunu da bulamazsanız güzel bir sözle koruyun" </p><h6 class="card-text text-muted m-0 text-right">Buhari, Rikak 49, 51, Tevhid 36, 24, Zekat 9, Menakıb 25, Edeb 34; Müslim, Zekat 67, (1016); Tirmizi, Kıyamet 1, (2427)<br/>İyilik Üzerine Müteferrik Hadisler | BİRR (EBEVEYNE İYİLİK) BÖLÜMÜ | Adiy İbnu Hatim</h6></div></div><div class="card my-3"><div class="card-body"><p class="card-text">Bilin ki, bir ev halkına, sütünden ve yününden istifade etmeleri için, akşam ve sabah bol süt veren devesini geçici olarak bağışlayan kimsenin ecri cidden büyüktür." </p><h6 class="card-text text-muted m-0 text-right">Müslim, Zekat 73, (1019)<br/>İyilik Üzerine Müteferrik Hadisler | BİRR (EBEVEYNE İYİLİK) BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Resulullah (sav) şöyle buyurdu: "Emin ve doğruluktan ayrılmayan ticaret ehli (ayette sırat-ı müstakim ashabı olarak zikredilen) peygamberler, sıddikler, şehidler ve salihlerle beraberdir." </p><h6 class="card-text text-muted m-0 text-right">Tirmizi, Büyu 4, (1209); İbnu Mace, Ticarat 1, (2139)<br/>Sıdk Ve Emanet | BEY (ALIM-SATIM) BÖLÜMÜ | Ebu Sa'id el-Hudri</h6></div></div><div class="card my-3"><div class="card-body"><p class="card-text">Resulullah (sav) şöyle buyurmuştur: "Kıyamet günü tüccarlar facirler (günahkarlar) olarak diriltilecekler. Ancak Allah'tan korkanlar, iyilik yapanlar ve doğruluktan ayrılmayanlar müstesna" </p><h6 class="card-text text-muted m-0 text-right">Tirmizi, Büyu 4, (1210); İbnu Mace, Ticaret 3, (2146)<br/>Sıdk Ve Emanet | BEY (ALIM-SATIM) BÖLÜMÜ | Rifa'a İbnu Rafi</h6></div></div><div class="card my-3"><div class="card-body"><p class="card-text">Biz hicret etmezden önce simsarlar olarak isimlendiriliyorduk. Bir gün, Medine'de, bize Hz. Peygamber (sav) uğradı. Bize ondan daha iyi bir isim verdi. Buyurdu ki: "Ey tüccarlar, satış işine, yemin ve boş söz karışır..." (Bir başka rivayette şöyle denmiştir: "Satış işine yemin ve yalan bulaşmaktadır, siz (Rabbin gadabını söndüren) sadaka karıştırın") </p><h6 class="card-text text-muted m-0 text-right">Ebu Davud, Büyu 1, (3326, 3327); Tirmizi, Büyu 4, (1208); Nesai, Eyman 7, (7, 15)<br/>Sıdk Ve Emanet | BEY (ALIM-SATIM) BÖLÜMÜ | Kays İbnu Ebi Gareze el-Gıfari</h6></div></div><div class="card my-3"><div class="card-body"><p class="card-text">Hz. Peygamber (sav)'ı işittim, diyordu ki: "(Ticarette yalan) yemin,(tüccarın zannınca) mala rağbeti artırır. (Halbuki gerçekte) kazancı giderir." </p><h6 class="card-text text-muted m-0 text-right">Buhari, Büyu 26; Müslim, Müsakat 13 (1607); Ebu Davud, Büyu 6, (3335); Nesai, Büyu 5. (7, 246)<br/>Sıdk Ve Emanet | BEY (ALIM-SATIM) BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Hz. Peygamber (sav) buyurdu ki: "Alıp-satanlar" birbirlerinden ayrılmadıkça (vazgeçmekte) muhayyerdirler. Alıp-satanlar alış-verişi sıdk ve doğruluk üzere yapar (kusuru) beyan ederlerse alış-verişleri her ikisi hakkında da mübarek kılınır. Yalan söylerler (kusurları) gizlerlerse, belli bir kar sağlasalar bile, alış-verişlerinin bereketini kaybederler." Bir rivayet şöyledir: "Alış-verişlerinin bereketi yok edilir: Yalan yemin malı rağbetli, kazancı bereketsiz kılar." </p><h6 class="card-text text-muted m-0 text-right">Buhari, Büyu 19, 22, 44, 46; Müslim, Büyu 47, (532); Ebu Davud, Büyu 53, (3459); Tirmizi, Büyu 26, (1246); Nesai, Büyu 3, (7, 244-245)<br/>Sıdk Ve Emanet | BEY (ALIM-SATIM) BÖLÜMÜ | Hakim İbnu Hizam</h6></div></div><div class="card my-3"><div class="card-body"><p class="card-text">Hz. Peygamber (sav) buyurdular ki: "Satışında, satın alışında, borcunu ödeyişinde cömert ve kolaylaştırıcı davranan kimseye Allah rahmetini bol kılsın." (Tirmizi'nin rivayeti şöyledir: "Allah, sizden önce yaşamış olan bir kimseye rahmetiyle muamele etti. Çünkü bu adam satınca kolaylık gösterir, satın alınca kolaylık gösterir, alacağını isteyince (kabalık ve sertlik değil, anlayış ve) kolaylık gösterirdir") </p><h6 class="card-text text-muted m-0 text-right">Buhari, Büyu 16; Tirmizi, Büyu 75, (1320)<br/>Alış-Verişte Ve İkalede Kolaylık | BEY (ALIM-SATIM) BÖLÜMÜ | Cabir</h6></div></div><div class="card my-3"><div class="card-body"><p class="card-text">Resulullah (sav) şöyle buyurur: "Allah, satıştaki müsamahayı, satın alıştaki müsamahayı, ödemedeki müsamahayı sever" </p><h6 class="card-text text-muted m-0 text-right">Tirmizi, Büyu 75 (1319)<br/>Alış-Verişte Ve İkalede Kolaylık | BEY (ALIM-SATIM) BÖLÜMÜ | Ebu Hüreyre</h6></div></div><p class="mb-5"><a class="btn btn-success m-1" href="/hadisler/sayfa-12.html">Önceki Sayfa</a><a class="btn btn-success m-1" href="/hadisler/sayfa-14.html">Sonraki Sayfa</a></p></body></html>
