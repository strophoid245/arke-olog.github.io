<!DOCTYPE html><html><head><title>Sayfa 347 - Hadisler - Arkeolog</title><meta charset="utf-8"/><script src="/assets/script.js"></script></head><body><div class="card my-3"><div class="card-body"><p class="card-text">Resulullah bururdular ki: "Yazıklar olsun o kimseye ki, insanları güldürmek için konuşur ve yalan söylerler! Yazık ona, yazık ona." </p><h6 class="card-text text-muted m-0 text-right">Ebu Davud, Edeb 88, (4990); Tirmizi, Zühd 10, (2316)<br/>Yalanın Ve Yalancının Zemmi | YALAN BÖLÜMÜ | Behz İbnu Hakim an ebbihi an ceddihi</h6></div></div><div class="card my-3"><div class="card-body"><p class="card-text">Bir kadın gelerek: "Ey Allah'ın Resulü! Benim bir kumam var. Ona karşı (yalan söyleyerek) kocamın vermediği şeyle karnımı doyurmuş göstersem bana bir mahzur getirir mi?" diye sordu. Aleyhissalatu vesselam: "Verilmeyenle karnını doyurmuş gösterip övünen, tıpkı, iki alan elbisesini giyen gibidir" cevabını verdi. </p><h6 class="card-text text-muted m-0 text-right">Buhari, Nikah 106; Müslim, Libas 127, (2130); Ebu Davud, Edeb 91, (4997)<br/>Yalanın Ve Yalancının Zemmi | YALAN BÖLÜMÜ | Esma</h6></div></div><div class="card my-3"><div class="card-body"><p class="card-text">Bir gün, Resulullah (sav), evimizde otururken, annem beni çağırdı ve: "Hele bir gel sana ne vereceğim!" dedi. Aleyhissalatu vesselam anneme: "Çocuğa ne vermek istemişim?" diye sordu. "Ona bir hurma vermek istemiştim" deyince, Aleyhissalatu vesselam: "Dikkat et! Eğer ona bir şey vermeyecek olursan üzerine bir yalan yazılacak!" buyurdular. </p><h6 class="card-text text-muted m-0 text-right">Ebu Davud, Edeb 88, (4991)<br/>Yalanın Ve Yalancının Zemmi | YALAN BÖLÜMÜ | Abdullah İbnu Amir</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Ümmetimin sonunda yalancı deccaller olacak. Onlar, ne sizin ne de atalarınızın hiç işitmediği şeyleri anlatacaklar. Onlardan sakinin!" </p><h6 class="card-text text-muted m-0 text-right">Müslim, Mukaddime 6, (6)<br/>Yalanın Ve Yalancının Zemmi | YALAN BÖLÜMÜ | Ebu Hureyre</h6></div></div><div class="card my-3"><div class="card-body"><p class="card-text">Şeytan insan suretinde temessül eder ve bir cemaate gelerek onlara yalan şeyler söyler. Bir müddet sonra cemaattakiler dağılırlar. Onlardan biri: "Bir adam dinledim, yüzünü de tanırım ama ismini bilmiyorum. Şöyle şöyle söylemişti" diyerek (onun yalanını bilmeden tekrar eder)." </p><h6 class="card-text text-muted m-0 text-right">Müslim, Mukaddime (7. hadisin arkasında)<br/>Yalanın Ve Yalancının Zemmi | YALAN BÖLÜMÜ | İbnu Mes'ud</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Ey insanlar! Pervanenin ateşe atılması gibi sizi yalanın peşine düşmeye sevkeden şey nedir? Halbuki, üç yer hariç yalanın her çeşidi ademoğluna haramdır: Bu üç yere gelince: 1) Erkeğin, rızasını sağlamak için hanımına yalanı, 2) Harpte söylenecek yalan. Çünkü harp bir hileden ibarettir. 3) İki Müslümanın arasında sulhu sağlamak kasdiyla söylenen yalan." </p><h6 class="card-text text-muted m-0 text-right">Tirmizi, Birr 26, (1940)<br/>Yalanın Mübah Olduğu Yerler | YALAN BÖLÜMÜ | Esma Bintu Yezid</h6></div></div><div class="card my-3"><div class="card-body"><p class="card-text">Resulullah (sav)'ı işittim, diyordu ki: "İki kişinin arasını düzelten, hayır söyleyip, hayır tebliğ eden kimse yalancı değildir." </p><h6 class="card-text text-muted m-0 text-right">Buhari, Sulh 2; Müslim, Birr 101, (2605); Ebu Davud, Edeb 58, (4921); Tirmizi, Birr 26, (1939)<br/>Yalanın Mübah Olduğu Yerler | YALAN BÖLÜMÜ | Ümmü Külsüm Bintu Ukbe</h6></div></div><div class="card my-3"><div class="card-body"><p class="card-text">Bir adam: "Ey Allah'ın Resulü! Ben karıma yalan söyleyeyim mi?" demişti. Aleyhissalatu vesselam : "Yalanda hayır yoktur" buyurdular. Adam: "Vaadde bulunmama, lehinde söylememe ne dersiniz?" diye tekrar sordu: Aleyhissalatu vesselam da: "Öyleyse sana bir vebal yok!" buyurdular. </p><h6 class="card-text text-muted m-0 text-right">Muvatta, Kelam 18, (2, 990)<br/>Yalanın Mübah Olduğu Yerler | YALAN BÖLÜMÜ | Safvan İbnu Süleym ez-Zühn</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "İbrahim aleyhisselam sadece üç yalan söylemiştir: Bunlardan ikisi Allah'ın zatıyla ilgili; biri ... sözüdür; diğeri de ... sözüdür. Bir tanesi de zevce-i pakleri Sare Hatun hakkındadır. Hz. İbrahim zalim birinin diyarına (Mısır'a) beraberinde Sare de olduğu halde gelmişti. Sare güzel bir kadındı. Sare'ye: "Bu cebbar herif, bilirse ki sen karımsın, senin için bana galebe çalar. Eğer sana soracak olursa, kızkardeşin olduğunu söyle! Çünkü sen, zaten İslam yönünden kardeşimsin, din kardeşiyiz. Ben yeryüzünde senden ve benden başka bir Müslüman bilmiyorum" dedi. Bunlar zalim kralın memleketine girince, adamlarından biri bunları gördü. Hemen gidip: "Senin memleketine öyle güzel bir kadın girdi ki, sizden başkasının olması münasib değildir" dedi. Kral derhal adamlar gönderip, Sare'yi yanına getirtti. Hz. İbrahim namaza durdu. Sare adamın yanına girince, kral (onu ayakta karşıladı, fakat) elini ona uzatamadı. Eli şiddetli şekilde tutuldu. Sare'ye: "Elimi salması için Allah'a dua et! Sana zarar vermeyeceğim!" dedi. Sare de dediğini yaptı. Ama kral tekrar Sare'ye sataşmak istedi. Eli, öncekinden daha şiddetli tutulup kaldı. Sare'ye aynı şekilde ricada bulundu. O da kabul etti. (Adam normal hale dönünce tekrar) sataşmak istedi. Eli önceki iki seferden daha şiddetli şekilde tutuldu. Sare'ye yine: "Allah'a dua et, elimi salsın, sana zarar vermeyeceğim!" diye rica etti. Sare dua etti, adamın elleri açıldı. Kral kadını getiren adamı çağırdı ve ona: "Sen bana ihsan değil bir şeytan getirmişsin. Bunu diyarımdan çıkar!" dedi. Sare'ye Hacer'i bağış olarak verdi. Sare yürüyerek geldi, İbrahim onu görünce: "Nasılsın, ne haber?" dedi. Sare: "Hayır var! Allah cebbarın elini tuttu ve (bana) bir hadim verdi!" dedi." Hz. Ebu Hureyre (ra) der ki: "Ey sema suyunun oğulları! Bu kadın (Hacer) sizin annenizdir." </p><h6 class="card-text text-muted m-0 text-right">Buhari, Enbiya 9, Büyu 100, Hibe 36, Nikah 12, İkrah 6; Müslim, Fezail 154, (2371); Ebu Davud, Talak 16, (2212); Tirmizi, Tefsir, Enbiya, (3165)<br/>Yalanın Mübah Olduğu Yerler | YALAN BÖLÜMÜ | Ebu Hureyre</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Benim hakkımda yalan söylemeyin. Zira benim üzerime yalan uyduran cehenneme girer." </p><h6 class="card-text text-muted m-0 text-right">Buhari, İlm 38; Müslim, Mukaddime 1, (1); Tirmizi, İlm 8, (2662)<br/>Resulullah (sav) Hakkında Yalan | YALAN BÖLÜMÜ | Ali</h6></div></div><div class="card my-3"><div class="card-body"><p class="card-text">Babama dedim ki: "Ben niye senin Resulullah'tan hadis rivayetini işitmiyorum. Halbuki falan ve falandan çokça işitiyorum?" Bana şu cevabı verdi: "Evet ben, Müslüman olduğum günden beri Aleyhissalatu vesselam'ı hiç terketmedim. Hep beraber olduk. Ancak O'nun şöyle söylediğini de işittim: "Kim bile bile bana yalan nisbet ederse ateşteki yerini hazırlasın." </p><h6 class="card-text text-muted m-0 text-right">Buhari, İlm 38; Ebu Davud, İlm 4, (3651)<br/>Resulullah (sav) Hakkında Yalan | YALAN BÖLÜMÜ | İbnu'z-Zübeyr</h6></div></div><div class="card my-3"><div class="card-body"><p class="card-text">Resulullah (aleyhissalatu sa) buyurdular ki: "Benim üzerime söylenen yalan, bir başkası üzerine söylenen yalan gibi değildir. Öyleyse kim bile bile bana yalan nisbet ederse cehennemdeki yerini hazırlasın!" </p><h6 class="card-text text-muted m-0 text-right">Buhari, Cenaiz 34; Müslim, Mukaddime 4, (4); Tirmizi, İlm 9, (2664)<br/>Resulullah (sav) Hakkında Yalan | YALAN BÖLÜMÜ | Muğire İbnu Şu'be</h6></div></div><div class="card my-3"><div class="card-body"><p class="card-text">Büşeyr el-Adevi, Hz. İbnu Abbas (ra)'a gelip: "Resulullah (sav) buyurdular ki..." diyerek birşeyler anlatmaya kalktı. Ancak İbnu Abbas onu konuşmaya bırakmadı ve kendisine iltifat etmedi. Büşeyr: "Sözlerimi niye dinlemiyorsunuz? Ben size Resulullah (sav)'dan anlatıyorum, hiç tınmıyorsunuz, niçin?" diye sordu. İbnu Abbas ona şu cevabı verdi: "Biz vaktiyle, bir kimsenin "Resulullah (sav) buyurdular ki" dediğini işitince, gözlerimizi ona çevirip kulaklarımızı da dinlemek üzere uzatıyorduk. Ne zaman ki, insanlar hadis rivayetinde laubalileştiler, biz de onlardan ancak bildiklerimizi almaya başladık." </p><h6 class="card-text text-muted m-0 text-right">Müslim, Mukaddime 7, (7)<br/>Resulullah (sav) Hakkında Yalan | YALAN BÖLÜMÜ | Mücahid</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Allah Teala hazretleri şöyle dedi: "Büyüklük ridamdır, izzet de izarımdır. Kim bu iki şeyde benimle niza ederse ona azab veririm." </p><h6 class="card-text text-muted m-0 text-right">Müslim, Birr 136; Ebu Davud, Libas 29, (4090)<br/>Kibir Ve Ucub Hakkında | KİBİR VE UCUB BÖLÜMÜ | Ebu Said ve Ebu Hureyre</h6></div></div><div class="card my-3"><div class="card-body"><p class="card-text">Resulullah (sav): "Kalbinde zerre miktar kibir bulunan kimse asla cennete girmeyecektir!" buyurmuştu. Bir adam: "Kişi elbisesinin güzel olmasını, ayakkabısının güzel olmasını sever!" dedi. Aleyhissalatu vesselam da: "Allah Teala hazretleri güzeldir, güzelliği sever! Kibir ise hakkın ibtali, insanların tahkiridir" buyurdular. </p><h6 class="card-text text-muted m-0 text-right">Müslim, İman 147; Ebu Davud, Edeb 29, (4091); Tirmizi, Birr 61, (1999)<br/>Kibir Ve Ucub Hakkında | KİBİR VE UCUB BÖLÜMÜ | İbnu Mes'ud</h6></div></div><p class="mb-5"><a class="btn btn-success m-1" href="/hadisler/sayfa-346.html">Önceki Sayfa</a><a class="btn btn-success m-1" href="/hadisler/sayfa-348.html">Sonraki Sayfa</a></p></body></html>
