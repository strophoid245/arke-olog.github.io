<!DOCTYPE html><html><head><title>Sayfa 256 - Hadisler - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><div class="card my-3"><div class="card-body"><p class="card-text">Resulullah (sav) bizden biri hayızlı olduğu halde onun kucağına başını koyar, Kur'an okurdu. Bizden birimiz hayızlı iken Resulullah'ın humrasını mescide taşır ve yayardı. </p><h6 class="card-text text-muted m-0 text-right">Nesai, Hayz 19, (1, 192)<br/>Hayızlı Ve Hayızlı İle İlgili Hükümler | TAHARET BÖLÜMÜ | Meymune</h6></div></div><div class="card my-3"><div class="card-body"><p class="card-text">Kendisinden rivayete göre, cariyeleri hayızlı oldukları halde ayaklarını yıkarlar, humrasını kendisine verirlerdi. </p><h6 class="card-text text-muted m-0 text-right">Muvatta, Taharet 88, (1, 52)<br/>Hayızlı Ve Hayızlı İle İlgili Hükümler | TAHARET BÖLÜMÜ | İbnu Ömer</h6></div></div><div class="card my-3"><div class="card-body"><p class="card-text">Ben, Resulullah (sav) ile birlikte kadife bir örtünün altında yatıyordum. Ay halimin başladığını farkettim. Hemen örtünün altından kayıp hayız elbisemi bulup giyindim. Resulullah (sav): "Hayız mı oldun?" buyurdular. "Evet!" dedim. Beni yanına çağırdı, örtünün altında beraber yattık. </p><h6 class="card-text text-muted m-0 text-right">Buhari, Hayz 4, 21, 22, Savm 24; Müslim, Hayz 5, 1, (296); Nesai, Taharet 179, (1, 149,150)<br/>Hayızlı Ve Hayızlı İle İlgili Hükümler | TAHARET BÖLÜMÜ | Ümmü Seleme</h6></div></div><div class="card my-3"><div class="card-body"><p class="card-text">Anlattığına göre, bir halası kendisine Hz. Aişe radıyallahu anha'dan şöyle sorduğunu anlatmıştır: "Birimiz hayız olduğumuz zaman kocamızla ayrı yatmamız mümkün değil, tek yatağımız var." Hz. Aişe şu cevabı vermiştir: "Ben sana Resulullah aleyhissalatu vesselam'ın yaptığını anlatayım: "Bir gece eve girdi. Ben o sırada ay hali görüyordum. Mescidine geçti. -Ebu Davud der ki: "Bundan maksad evindeki namazgahıdır.- (Orada namaz kıldı), fakat bir türlü ayrılmadı. Derken benim gözlerim kapanmış, soğuk da onu üşütmüş. Gelip "Bana yaklaş!" dedi. Ben de: "Hayızlıyım!" dedim. Resulullah (sav): "Öyle de olsa! Uyluklarını aç!" dedi. Uyluklarımı açtım. Göğüs ve yanağını uyluklarımın üzerine koydu. Ben de üzerine eğildim. Isınıp uyuyuncaya kadar böyle durduk." </p><h6 class="card-text text-muted m-0 text-right">Ebu Davud, Taharet 107, (270)<br/>Hayızlı Ve Hayızlı İle İlgili Hükümler | TAHARET BÖLÜMÜ | Umare İbnu Gurab</h6></div></div><div class="card my-3"><div class="card-body"><p class="card-text">Ben hayızlı iken su içer, sonra kabı Resulullah (sav)'a verirdim, O da ağzını, ağzımın değdiği yere koyardı. </p><h6 class="card-text text-muted m-0 text-right">Müslim, Hayz 14, (300); Ebu Davud, Taharet 103, (259); Nesai, Taharet 177, (1, 148)<br/>Hayızlı Ve Hayızlı İle İlgili Hükümler | TAHARET BÖLÜMÜ | Aişe</h6></div></div><div class="card my-3"><div class="card-body"><p class="card-text">Ebu Davud ve Nesai'de de şu rivayet gelmiştir: "Ben ay halinde iken etli kemiği dişleyerek yer, sonra da Resulullah (sav)'a uzatırdım. O da ağzını, tam ağzımı koymuş bulunduğum yere koyar(ak yer)dı." </p><h6 class="card-text text-muted m-0 text-right">Nesai, Taharet 177, (1, 148); Ebu Davud, Taharet 103, (259)<br/>Hayızlı Ve Hayızlı İle İlgili Hükümler | TAHARET BÖLÜMÜ | Aişe</h6></div></div><div class="card my-3"><div class="card-body"><p class="card-text">Nesai'nin bir diğer rivayeti şöyle: "Şureyh İbnu Hani, Hz. Aişe radıyallahu anha'ya: "Bir kadın hayızlı iken kocası ile birlikte yemek yer mi?" diye sordu. Hz. Aişe "Evet dedi, benim kanamam varken Resulullah aleyhissalatu vesselam beni çağınrdı, ben de onunla birlikte yerdim. (Bu sırada) etli kemiği alır, (bana uzatır, önce benim başlamam için) bana yemin verirdi. Ben de onu alır ve bir miktar dişler (sonra Resulullah'a uzatırdım). O da ağzını, kemikte tam benim ağzımı koyduğum yere koyar(ak yemeye başlar )dı. İçecek bir şey istediği olur, getirince ondan önce benim içmem için bana yemin verirdi, bunun üzerine ben de kabı alır bir miktar içer, sonra bırakırdım. Bu sefer onu Aleyhissalatu vesselam alır, kabın tam benim ağzımı koyduğum yerine ağzını koyarak içerdi." </p><h6 class="card-text text-muted m-0 text-right">Nesai, Taharet 177, (1, 148)<br/>Hayızlı Ve Hayızlı İle İlgili Hükümler | TAHARET BÖLÜMÜ | Bilinmiyor</h6></div></div><div class="card my-3"><div class="card-body"><p class="card-text">Resulullah (sav)'a hayızlı kadınlarla beraber yemek hususunda sordum. "Onunla beraber yiyin!" buyurdular. </p><h6 class="card-text text-muted m-0 text-right">Tirmizi, Taharet 100, (133)<br/>Hayızlı Ve Hayızlı İle İlgili Hükümler | TAHARET BÖLÜMÜ | Abdullah İbnu Şad el-Ensari</h6></div></div><div class="card my-3"><div class="card-body"><p class="card-text">Anlattığına göre, bir kadın kendisine: "Temizlendiğimiz zaman kıldığımız mutad namaz bize yeter mi (hayızlı iken kılamadıklarımızın kazası gerekir mi?)" diye sormuş, o da şu cevabı vermiştir: "Sen Haruriyye (Harici) misin? Biz Resulullah aleyhissalatu vesselam'la beraberken ay hali gördüğümüzde, tutamadığımız oruçları kaza etmemizi söylerdi, fakat namazların kazasını söylemezdi." </p><h6 class="card-text text-muted m-0 text-right">Buhari, Hayz 20; Müslim, Hayz 67, (335); Ebu Davud, Taharet 105, (262, 263); Tirmizi, Taharet 97, (130), Savm 68, (787); Nesai, Hayz 17, (1, 191, 192), Savm 64, (4, 191)<br/>Hayızlı Ve Hayızlı İle İlgili Hükümler | TAHARET BÖLÜMÜ | Aişe</h6></div></div><div class="card my-3"><div class="card-body"><p class="card-text">Hacc yapmıştım. Hacc sırasında Ümmü Seleme radıyallahu anha'ya uğradım. Kendisine, "Ey mü'minlerin annesi, Semüre İbnu Cündüb radıyallahu anh, kadınlara, hayız sırasında kılınmayan namazların kazasını emrediyor (ne dersiniz)?" diye sordum, şu cevabı verdi: "Hayır, kaza etmezler. Resulullah aleyhissalatu vesselam kadınlarından biri, nifas sebebiyle kırk gece (namaz kılmadan) dururdu da, Resulullah (sav) nifas namazını kaza etmesini emretmezdi." </p><h6 class="card-text text-muted m-0 text-right">Ebu Davud, Taharet 121, (312)<br/>Hayızlı Ve Hayızlı İle İlgili Hükümler | TAHARET BÖLÜMÜ | Ümmü Büsse</h6></div></div><div class="card my-3"><div class="card-body"><p class="card-text">Kanama gören hamile kadın hakkında şunu söylemiştir: "Böyle bir kadın namazı bırakır." </p><h6 class="card-text text-muted m-0 text-right">Muvatta, Taharet 100, (1, 60) [İmam Malik bu rivayeti belağ (senetsiz) olarak kaydetmiştir.]<br/>Hayızlı Ve Hayızlı İle İlgili Hükümler | TAHARET BÖLÜMÜ | Aişe</h6></div></div><div class="card my-3"><div class="card-body"><p class="card-text">Ne hayızlı kadın ne de cünüp kimse Kur'an'dan hiçbir şey okuyamaz. </p><h6 class="card-text text-muted m-0 text-right">Tirmizi, Taharet 98, (131)<br/>Hayızlı Ve Hayızlı İle İlgili Hükümler | TAHARET BÖLÜMÜ | İbnu Ömer</h6></div></div><div class="card my-3"><div class="card-body"><p class="card-text">Ümmü Habibe Bintu Cahş radıyallahu anha tam yedi yıl boyu istihaze kanı gördü. Ne yapacağı hususunda Resulullah'a sordu. Aleyhissalatu vesselam yıkanmasını emretti ve "Bu, damar (kanıdır)" dedi. Ümmü Habibe her namazda yıkanırdı. </p><h6 class="card-text text-muted m-0 text-right">Buhari, Hayz 26; Müslim, Hayz 64, 66, (334); Ebu Davud, Taharet 111, (288, 289, 290, 291); Tirmizi, Taharet 96, (129); Nesai, Hayz 2, 3, 4, (1, 181, 182)<br/>İstihaze Ve Nifa Hakkında | TAHARET BÖLÜMÜ | Aişe</h6></div></div><div class="card my-3"><div class="card-body"><p class="card-text">Müslim'in bir rivayeti şöyledir: "Ümmü Habibe radıyallahu anha -ki Abdurrahman İbnu Avf'ın nikahı altında idi- Resulullah (aleyhissalatu vesselam'a, kanamasından şikayet etti. Ona şu tavsiyede bulundu: Hayız (müddetin normalde ne kadar devam ediyor ve) seni bekletiyor idiyse o müddetçe bekle, sonra yıkan!" Ümmü Habibe her namazda yıkanırdı." </p><h6 class="card-text text-muted m-0 text-right">Müslim, Hayz 64, 66, (334)<br/>İstihaze Ve Nifa Hakkında | TAHARET BÖLÜMÜ | Bilinmiyor</h6></div></div><div class="card my-3"><div class="card-body"><p class="card-text">Müslim'in bir diğer rivayetinde şöyle gelmiştir: "Hz. Aişe dedi ki: "Ümmü Habibe, kız kardeşi Zeyneb Bintu Cahş'ın hücresinde bir leğenin içinde yıkanırdı. Kanın kızıllığı (bazan) suya galebe çalardı." </p><h6 class="card-text text-muted m-0 text-right">Müslim, Hayz 64, 66, (334)<br/>İstihaze Ve Nifa Hakkında | TAHARET BÖLÜMÜ | Bilinmiyor</h6></div></div><p class="mb-5"><a class="btn btn-success m-1" href="/hadisler/sayfa-255.html">Önceki Sayfa</a><a class="btn btn-success m-1" href="/hadisler/sayfa-257.html">Sonraki Sayfa</a></p></body></html>
