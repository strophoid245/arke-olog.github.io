<!DOCTYPE html><html><head><title>Sayfa 4 - Hadisler - Arkeolog</title><meta charset="utf-8"/><script src="/assets/script.js"></script></head><body><div class="card my-3"><div class="card-body"><p class="card-text">Hz. Peygamber (sav): "Her çocuk fıtrat üzerine doğar" buyurdu ve sonra da "Şu ayeti okuyun" dedi: "Allah'ın yaratılışta verdiği fıtrat..." (Rum; 30). Sonra Resulullah (sav) sözünü şöyle tamamladı: "Çocuğu anne ve babası Yahudileştirir veya Hıristiyanlaştırır veya Mecusileştirir. Tıpkı hayvanın doğurunca, azaları tam olarak yavru doğurması gibi. Siz kesmezden önce, kulağı kesik olarak doğmuş hayvana rastlar mısınız?" Dinleyenler: "Ey Allah'ın Resulü, küçükken ölenler hakkında ne dersiniz (cennetlik mi, cehennemlik mi?) diye sordular. Hz. Peygamber (sav) şu cevabı verdi: "(Yaşasalardı) nasıl bir amel işleyeceklerdi Allah daha iyi bilir." Bir başka rivayette: "Doğan hiçbir çocuk yoktur ki, konuşmaya başlayıncaya kadar şu din üzere olmasın" buyurulmuştur. </p><h6 class="card-text text-muted m-0 text-right">Buhari, Cengiz 80, 93; Müslim, Kader 22, (2658); Muvatta, Cenaiz, 52, (1, 241); Tirmizi, Kader 5, (2139); Ebu Davud, Sünnet 18, (4714)<br/>İman Ve İslama Dair Muhtelif Ahkamlar | İMAN VE İSLAM HAKKINDA | Ebu Hüreyre</h6></div></div><div class="card my-3"><div class="card-body"><p class="card-text">Hz. Peygamber (sav) buyurdu ki: "Mü'min, mütemadiyen rüzgarın eğici tesirine maruz bir bitkiye benzer. Mü'min, devamlı belalarla başbaşadır. Münafığın misali de çam ağacıdır. Kesilip kaldırılıncaya kadar hiç ırgalanmaz." </p><h6 class="card-text text-muted m-0 text-right">Buhari, Marda 1; Tirmizi, Emsal 4, (2870); Müslim, Sıfatu'l-Münafıkün 86, (2809)<br/>İman Ve İslama Giren Müteferrik Hadisler | İMAN VE İSLAM HAKKINDA | Ebu Hüreyre</h6></div></div><div class="card my-3"><div class="card-body"><p class="card-text">Hz. Peygamber (sav) şöyle buyurmuştu: "Mü'min, yaprağını hiç dökmeyen yeşil bir ağaca benzer." Halk falanca ağaç, fişmekanca ağaç diye taliminde bulundular, (fakat isabet ettiremediler). Ben, "Bu, hurma ağacıdır" demek istedim, ancak (yaşım küçük olduğu için) utandım. Sonra Hz. Peygamber (sav): Bu hurma ağacıdır" diye açıkladı. </p><h6 class="card-text text-muted m-0 text-right">Buhari, İlm 4, Edeb 79; Müslim, Sıfatu'l-Münafıkün 64, (2811)<br/>İman Ve İslama Giren Müteferrik Hadisler | İMAN VE İSLAM HAKKINDA | İbnu Ömer</h6></div></div><div class="card my-3"><div class="card-body"><p class="card-text">Hz. Peygamber (sav) buyurdular ki: "Allah, bize iki tarafında iki ev bulunan bir doğru yolu misal veriyor. - Bir rivayette iki ev değil "iki sur" denmiştir. - Bu evlerin açık olan kapıları vardır. Kapıların üzerine de perdeler çekilmiştir. Biri yolun başında, biri de onun yukarısında durmuş iki davetçi (gelip geçenlere) şu daveti okuyorlar: "Allah cennete çağırır, dilediğini doğru yola eriştirir" (Yunus, 25). Yolun iki yakasındaki kapılar ise Allah'ın hududu (yani yasakları) dur. Hiç kimse perdeyi açmadan bu yasaklara düşmez. Kişinin yukarısındaki davetçi, Rabbisinin vaiz'idir." </p><h6 class="card-text text-muted m-0 text-right">Tirmizi, Emsal 1, (2863)<br/>İman Ve İslama Giren Müteferrik Hadisler | İMAN VE İSLAM HAKKINDA | Nevvas İbnu Sem'an</h6></div></div><div class="card my-3"><div class="card-body"><p class="card-text">Hz. Peygamber (sav) şöyle buyurdu: "İslam garib olarak başladı, tekrar başladığı gibi garib hale dönecektir. Gariblere ne mutlu!" </p><h6 class="card-text text-muted m-0 text-right">Müslim, İman 232, (145); Tirmizi, İman 13 (2631)<br/>İman Ve İslama Giren Müteferrik Hadisler | İMAN VE İSLAM HAKKINDA | Ebu Hüreyre</h6></div></div><div class="card my-3"><div class="card-body"><p class="card-text">İmam Malik'e ulaştığına göre, Hz. Peygamber (sav) şunu söylemiştir: "Size iki şey bırakıyorum. Bunlara uyduğunuz müddetçe asla sapıtmayacaksınız: Allah'ın Kitab'ı ve Resulünün Sünneti." </p><h6 class="card-text text-muted m-0 text-right">Muvatta, Kader 3, (2, 899)<br/>Kur'an Ve Hadise Uymaya Dair | İMAN VE İSLAM HAKKINDA | İmam Malik</h6></div></div><div class="card my-3"><div class="card-body"><p class="card-text">Hz. Peygamber (sav) buyurdular ki: "Size, uyduğunuz takdirde benden sonra asla sapıtmayacağınız iki şey bırakıyorum. Bunlardan biri diğerinden daha büyüktür. Bu, Allah'ın Kitabı'dır. Semadan arza uzatılmış bir ip durumundadır. (Diğeri de) kendi neslim, Ehl-i Beytim'dir. Bu iki şey, cennette Kevser havuzunun basında bana gelip (hakkınızda bilgi verinceye kadar) birbirlerinden ayrılmayacaklardır. Öyleyse bunlar hakkında, ardımdan bana nasıl bir halef olacağınızı siz düşünün." </p><h6 class="card-text text-muted m-0 text-right">Tirmizi, Menakıb 77, (3790)<br/>Kur'an Ve Hadise Uymaya Dair | İMAN VE İSLAM HAKKINDA | Yezid İbnu Erkam</h6></div></div><div class="card my-3"><div class="card-body"><p class="card-text">Bir gün Resulullah (sav) bize namaz kıldırdı. Sonra yüzünü cemaate çevirerek çok beliğ, çok manidar bir vaazda bulundu. Öyle ki dinleyenlerin gözleri yaşla, kalpleri de heyecanla doldu. Cemaatten biri: "Ey Allah'ın Resulü, sanki bu, bir veda konuşmasıdır, bize ne tavsiye ediyorsunuz?" dedi. "Size, buyurdu, Allah'a karşı takvada bulunmanızı, başınızda Habeşli bir köle olsa bile emirlerini dinleyip itaat etmenizi tavsiye ederim. Zira, sizden hayatta kalanlar benden sonra nice ihtilaflar görecek. Öyle ise size sünnetimi ve hidayet üzere olan Hülefa-i Raşidin'in sünnetini hatırlatırım, bunlara uyun ve dört elle sarılın. Sonradan çıkarılan şeylere karşı da son derece dikkatli ve uyanık olun. Zira (sünnette bulunana zıt olarak) her yeni çıkarılan şey bir bid'attır, her bid'at de dalalettir, sapıklıktır." </p><h6 class="card-text text-muted m-0 text-right">Tirmizi, İlim 16, (2678); Ebu Davud, Sünne 6, (4607)<br/>Kur'an Ve Hadise Uymaya Dair | İMAN VE İSLAM HAKKINDA | İrbaz İbnu Sariye</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Haberiniz olsun, rahat koltuğunda otururken kendisine benim bir hadisim ulaştığı zaman kişinin: "Bizimle sizin aranızda Allah'ın kitabı vardır. Onda nelere helal denmişse onları helal biliriz. Nelere de haram denmişse onları haram addederiz" diyeceği zaman yakındır. Bilin ki, Resulullah (sav)'ın haram kıldıkları da tıpkı Allah'ın haram ettikleri gibidir." (Ebu Davud'un rivayetinin baş kısmında şu ziyade vardır: "Haberiniz olsun, bana Kitap ve bir o kadar da (sünnet) verildi." Ebu Davud'un rivayetinin sonunda şu ziyade de mevcuttur: "Haberiniz olsun (Kur'an'da zikri geçmiyen) ehli eşeğin eti de size helal değildir, vahşi hayvanlardan parçalayıcı dişi (köpek dişi) olanlar, keza muahedeli olanların yitikleri de haramdır. Ancak eşya sahibi, ihtiyacı olmadığı için, kasden terketmişse o müstesna. Bir kimse bir kavme uğradığı zaman, ona ikram etmek, o kavme vazife olur. Şayet ikram etmezlerse, o kimse, hakettiği ikramın mislince onları cezalandırır.") </p><h6 class="card-text text-muted m-0 text-right">Ebu Davud, Sünne, 6, (4604); Tirmizi, İlm 60, (2666); İbnu Mace, Mukaddime 2, (12)<br/>Kur'an Ve Hadise Uymaya Dair | İMAN VE İSLAM HAKKINDA | Mikdam İbnu Ma'dikerib</h6></div></div><div class="card my-3"><div class="card-body"><p class="card-text">Hz. Peygamber (sav) şöyle buyurdular: "Allah'ın benimle gönderdiği ilim ve hidayetin misali, bir araziye düşen yağmur gibidir. (Bilindiği üzere), bazı araziler var, tabiatı güzeldir, suyu kabul eder, bol bitki ve ot yetiştirir. Bir kısım arazi var, münbit değildir, ot bitirmez, ama suyu tutar. Onun tuttuğu su ile Cenab-ı Hakk insanları yararlandırır: Bu sudan kendileri içerler, hayvanlarım sularlar ve ziraat yaparlar. Diğer bir araziye daha isabet eder ki, bu ne su tutar ne ot bitirir. Bu temsilin biri Allah'ın dininde ilim sahibi kılınana delalet eder, böylesini Allah benimle göndermiş olduğu hidayetten yararlandırır; yani hem öğrenir, hem öğretir. Temsilden biri de, buna iltifat etmeyen Allah'ın benimle gönderdiği hidayeti hiç kabul etmeyen kimseye delalet eder." </p><h6 class="card-text text-muted m-0 text-right">Buhari, İlm 20; Müslim, Fedail 15, (2282)<br/>Kur'an Ve Hadise Uymaya Dair | İMAN VE İSLAM HAKKINDA | Ebu Musa Abdullah İbnu Kays el-Eş'ari</h6></div></div><div class="card my-3"><div class="card-body"><p class="card-text">Hz. Peygamber (sav) buyurdu ki: "Benim misalimle Cenab-ı Hakk'ın benimle göndermiş bulunduğu şeyin misali şu adamın misali gibidir: "Bir adam kendi kavmine gelip: "Ben gözlerimle düşman ordusunu gördüm, tehlikeyi haber veriyorum, tedbir alın!" der. Kavminden bir kısmı tavsiyesine uyup, geceleyin, telaşa düşmeden oradan uzaklaşır. Bir kısmı da bu haberciyi yalanlar ve yerinden ayrılmaz. Ancak sabahleyin ordu onları yakalar ve imha eder. İşte bu temsil bana itaat edip getirdiklerime uyanlarla, bana isyan edip Cenab-ı Hakk'tan getirdiklerimi tekzip edip yalanlayanları göstermektedir." </p><h6 class="card-text text-muted m-0 text-right">Buhari, Rikak 26; Müslim, Fezail 15, (2283)<br/>Kur'an Ve Hadise Uymaya Dair | İMAN VE İSLAM HAKKINDA | Ebu Musa Abdullah İbnu Kays el-Eş'ari</h6></div></div><div class="card my-3"><div class="card-body"><p class="card-text">Hz. Peygamber (sav) buyurdular ki: "Benim misalimle sizin misaliniz, şu temsile benzer: Bir adam var ateş yakmış. Ateş etrafı aydınlatınca, pervaneler (gece kelebekleri) ve aydınlığı seven bir kısım hayvanlar bu ateşe kendilerini atmaya başlarlar. Adamcağız onları kurtarmaya (mani olmaya) çalışır. Ancak hayvanlar galebe çalarak çoklukla ateşe atılırlar. Ben (tıpkı o adam gibi) ateşe düşmememiz için belinizden yakalıyorum, ancak siz ateşe ateşe koşuyorsunuz." </p><h6 class="card-text text-muted m-0 text-right">Buhari, Rikak 26, Enbiya 40; Müslim, Fezfiil 17, (2284); Tirmizi, Emsal 7, (2877)<br/>Kur'an Ve Hadise Uymaya Dair | İMAN VE İSLAM HAKKINDA | Ebu Hüreyre</h6></div></div><div class="card my-3"><div class="card-body"><p class="card-text">Şöyle buyurduğu rivayet edilmiştir: "Muhakkak ki, en güzel söz Allah'ın kitabıdır. En güzel yol da Muhammed (sav)'in yoludur. İşlerin en kötüsü de dine aykırı olarak sonradan çıkarılanıdır. Size vade dilen mutlaka yerine gelecektir. Siz Allah'ı aciz bırakamazsınız." </p><h6 class="card-text text-muted m-0 text-right">Buhari, İ'tisam 2, Edeb 70<br/>Kur'an Ve Hadise Uymaya Dair | İMAN VE İSLAM HAKKINDA | İbnu Mes'ud</h6></div></div><div class="card my-3"><div class="card-body"><p class="card-text">Hz. Peygamber (sav) buyurdu ki: "Kim şu dine uymayan bir şey uyduracak olursa, bu, merduddur kabul edilemez." (Bir rivayette de şöyle denmektedir: "Bizim sünnetimize uymayan bir amel işleyenin yaptığı amel de merduddur.") </p><h6 class="card-text text-muted m-0 text-right">Buhari, İ'tisam 5, Büyu 60, Sulh 5; Müslim, Akdiye 18 (1718); Ebu Davud, Sünnet 6, (4606)<br/>Kur'an Ve Hadise Uymaya Dair | İMAN VE İSLAM HAKKINDA | Aişe</h6></div></div><div class="card my-3"><div class="card-body"><p class="card-text">Resulullah (sav) şöyle buyurdular: "Kim cemaati(imiz)den bir karış uzaklaşırsa (kendini dine bağlayan) İslam bağını boynundan çıkarıp atmış olur." </p><h6 class="card-text text-muted m-0 text-right">Ebu Davud, Sünne 30, (4758); Tirmizi, Emsal 3, (2867)<br/>Kur'an Ve Hadise Uymaya Dair | İMAN VE İSLAM HAKKINDA | Ebu Zerr</h6></div></div><p class="mb-5"><a class="btn btn-success m-1" href="/hadisler/sayfa-3.html">Önceki Sayfa</a><a class="btn btn-success m-1" href="/hadisler/sayfa-5.html">Sonraki Sayfa</a></p></body></html>
