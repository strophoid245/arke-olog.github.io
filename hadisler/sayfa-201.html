<!DOCTYPE html><html><head><title>Sayfa 201 - Hadisler - Arkeolog</title><meta charset="utf-8"/><script src="/assets/script.js"></script></head><body><div class="card my-3"><div class="card-body"><p class="card-text">Hz. Aişe (ra)'ye sordum: "Resulullah (sav)'a göre hangi amel efdaldi?" Bana: "Devamlı olan!" diye cevap verdi. Ben tekrar: "Gecenin hangi vaktinde kalkardı?" dedim. "Bağıranı -yani horozu- işittiği zaman kalkardı!" diye cevap verdi. </p><h6 class="card-text text-muted m-0 text-right">Buhari, Teheccüd 7, Rikak 18; Müslim, Müsafirin 131, (741); Ebu Davud, Salat 312, (1317); Nesai, Kıyamu'l-Leyl 8, (3, 208)<br/>Gece Namazı | NAMAZ BÖLÜMÜ | Mesruk</h6></div></div><div class="card my-3"><div class="card-body"><p class="card-text">Resulullah (sav)'ın gece namazı on rek'atti. Bir rek'at de tek kılardı. Sabahın sünnetini iki rek'at kılardı. Böylece hepsi onüç rek'at olurdu. (Bu metin Müslim ve Ebu Davud'da gelmiştir) </p><h6 class="card-text text-muted m-0 text-right">Buhari, Teheccüd 10; Müslim, Müsafirin 121, 124, (736, 737); Muvatta, Salatu'l-Müsafirin 8 (1, 120); Ebu Davud, Salat 316, (1334-1341-1361); Tirmizi, Salat 325, (439-445); Nesai, Kıyamul-Leyl 30, 35, 36, 44, 53, (3, 230, 233, 234, 239)<br/>Gece Namazı | NAMAZ BÖLÜMÜ | Aişe</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Biriniz gece namazına kalkınca ilk önce iki hafif rek'atle namaza başlasın." (Ebu Davud'da şu ziyade var: "...Sonrada dilediğin kadar uzat.") </p><h6 class="card-text text-muted m-0 text-right">Müslim, Müsafirin 198, (768); Ebu Davud, Salat 313 , (1323,1324)<br/>Gece Namazı | NAMAZ BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Resulullah (sav) kuşluk namazını her kılışında mutlaka ben de kıldım." </p><h6 class="card-text text-muted m-0 text-right">Buhari, Teheccüd 5, 32; Müslim, Müsafirin 75, 77, (717, 718); Muvatta, Kasru's-Salat 29, (152-153); Ebu Davud, Salat 301, (1292,1293); Nesai, Savm 35, (4, 152)<br/>Kuşluk Vakti | NAMAZ BÖLÜMÜ | Aişe</h6></div></div><div class="card my-3"><div class="card-body"><p class="card-text">Bize, Resulullah (sav)'ın kuşluk namazı kıldığını Ümmü Hani'den başka kimse anlatmadı. O dedi ki: "Resulullah (sav) Fetih günü, benim eve geldi, yıkandı ve sekiz rek'at namaz kıldı. Ben bundan daha hafif bir namazı hiç görmedim. Ancak rüku ve secdeleri tam yapıyordu." </p><h6 class="card-text text-muted m-0 text-right">Buhari, Teheccüd 31, Teksiru's-Salat 12, Megazi 50; Müslim, Hayz 71, (336), Müsafirin 80, (336); Muvatta, Kasru's-Salat 28, (1, 152); Ebu Davud, Salat 301, (1290, 1291); Tirmizi, Salat 346, (474); Nesai, Taharet 143, (1, 126); Gusl 11, (1, 202)<br/>Kuşluk Vakti | NAMAZ BÖLÜMÜ | Abdurrahman İbnu Ebi Leyid</h6></div></div><div class="card my-3"><div class="card-body"><p class="card-text">Dostum Aleyhissalatu Vesselam, bana her ay üç gün oruç tutmamı, iki rek'at kuşluk, yatmazdan önce de vitir namazı kılmamı tavsiye etti. </p><h6 class="card-text text-muted m-0 text-right">Buhari, Teheccüd 33, Savm 60; Müslim, Müsafirin 85, (721); Ebu Davud, Salat 342, (1432); Tirmizi, Savm 54, (760); Nesai, Kıyamu'l-Leyl 28, (3, 229)<br/>Kuşluk Vakti | NAMAZ BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Her gün, sizin her bir mafsalınız için bir sadaka terettüp etmektedir. Her tesbih bir sadakadır. Her tahmid bir sadakadır, her bir tehlil bir sadakadır, Emr'i bi'l-ma'ruf bir sadakadır. Nehy-i ani'l-münker de bir sadakadır. Bütün bunlara kişinin kuşlukta kılacağı iki rek'at namaz kafi gelir." </p><h6 class="card-text text-muted m-0 text-right">Müslim, Müsafirin 84, (720); Ebu Davud, Salat 301, (1286)<br/>Kuşluk Vakti | NAMAZ BÖLÜMÜ | Ebu Zerr</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "İnsanda üçyüzaltmış mafsal vardır. Her bir mafsal için bir sadakada bulunması gerekir." (Bunu işitenler): "Buna kimin gücü yeter?" dediler. Aleyhissalütu Vesselam: "Mescidde toprağa gömeceği bir balgam, yoldan bertaraf edeceği bir engel... Bunları bulamazsa, kuşluk vakti kılacağı iki rekat namaz!" </p><h6 class="card-text text-muted m-0 text-right">Ebu Davud, Edeb, 172, (5242)<br/>Kuşluk Vakti | NAMAZ BÖLÜMÜ | Büreyde</h6></div></div><div class="card my-3"><div class="card-body"><p class="card-text">Resullullah (sav) buyurdular ki: "Allah Teala hazretleri dedi ki: "Ey Ademoğlu! Günün evvelinden benim için dört rek'at namaz kıl, ben de sana günün sonunu garantiliyeyim." </p><h6 class="card-text text-muted m-0 text-right">Tirmizi, Salat 346, (475)<br/>Kuşluk Vakti | NAMAZ BÖLÜMÜ | Ebu Zerr ve Ebu'd-Derda</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Kim kuşluğun bir çift (namaz)ına devam ederse, deniz köpüğü kadar çok da olsa, Allah günahlarını affeder." </p><h6 class="card-text text-muted m-0 text-right">Tirmizi, Salat 346, (476)<br/>Kuşluk Vakti | NAMAZ BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Kim kuşluk namazını oniki rek'at kılarsa Allah Teala Hazretleri cennette onun için altından bir köşk bina eder." </p><h6 class="card-text text-muted m-0 text-right">Tirmizi, Salat 346, (473)<br/>Kuşluk Vakti | NAMAZ BÖLÜMÜ | Enes</h6></div></div><div class="card my-3"><div class="card-body"><p class="card-text">Resulullah (sav) kuşluğu dört kılar, (bazan) dilediğince de artırırdı. </p><h6 class="card-text text-muted m-0 text-right">Müslim, Müsafirin 78, 79, (719)<br/>Kuşluk Vakti | NAMAZ BÖLÜMÜ | Aişe</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Kuşluk namazı, hödüğün (yani deve yavrusunun) ayağı kumdan yanmaya başladığı andan itibaren kılınır." </p><h6 class="card-text text-muted m-0 text-right">Müslim, Müsafirin 43, (748)<br/>Kuşluk Vakti | NAMAZ BÖLÜMÜ | Zeyd İbnu Erkam</h6></div></div><div class="card my-3"><div class="card-body"><p class="card-text">Resulullah (sav) onları, kesin bir emirde bulunmaksızın ramazan gecelerini ihyaya teşvik ederdi. (Bu maksadla) derdi ki: "Kim ramazan gecesini, sevabına inanarak ve bunu elde etmek niyetiyle namazla ihya öderse geçmiş günahları affedilir." Resulullah (sav) -bu tavsiyesi herhangi bir değişikliğe uğramadan- vefat etti. Bu durum (teravihin ferden kılınması) Hz. Ebu Bekr'in hilafeti zamanında da böylece devam etti, Hz. Ömer'in hilafetinin başında da böyle devam etti. </p><h6 class="card-text text-muted m-0 text-right">Buhari, Teravih 1; Müslim, Müsafirin 174, (769); Ebu Davud, Salat 318, (1371); Tirmizi, Savm 83, (808); Nesai, Siyam 39, (4, 164, 156); Muvatta, Salat fi Ramazan 2, (1, 119)<br/>Ramazanda Gece Kalkışı Ve Teravih Namazı | NAMAZ BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Bir rivayette şöyle gelmiştir: "Kadir gecesini, kim sevabına inanıp onu kazanmak ümidiyle ihya ederse, geçmiş günahları affedilir."  (Buhari, Ramazan kıyamı ile, Kadir gecesi kıyamı üzerine ondan merfu rivayet kaydeder) </p><h6 class="card-text text-muted m-0 text-right">Buhari, Teravih 1; Müslim, Müsafirin 174, (769); Ebu Davud, Salat 318, (1371); Tirmizi, Savm 83, (808); Nesai, Siyam 39, (4, 164, 156); Muvatta, Salat fi Ramazan 2, (1, 119)<br/>Ramazanda Gece Kalkışı Ve Teravih Namazı | NAMAZ BÖLÜMÜ | Ebu Hüreyre</h6></div></div><p class="mb-5"><a class="btn btn-success m-1" href="/hadisler/sayfa-200.html">Önceki Sayfa</a><a class="btn btn-success m-1" href="/hadisler/sayfa-202.html">Sonraki Sayfa</a></p></body></html>
