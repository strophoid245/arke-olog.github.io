<!DOCTYPE html><html><head><title>Sayfa 101 - Hadisler - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><div class="card my-3"><div class="card-body"><p class="card-text">Resulullah (sav) bir deve sevkeden birisini görmüştü ki: "Binsene ona!" dedi. Adam: "O kurbanlıktır!" dediyse de Resulullah (sav) emrini tekrarladı: "Bin ona" Adam tekrar: "O kurbanlıktır" diye haykırdı. Resulullah (sav): "Bin ona" diye tekrarladı ve ikinci veya üçüncü seferde: "Yazıklar olsun sana diye ilavede bulundu. (Buhari'nin bir rivayetinde, Ebu Hüreyre'den naklen şu ziyade vardı: "(Ravi) der ki: "Ben o adamı, deveye binmiş Resulullah (sav)'la beraber yürürken gördüm, devenin boynunda nalın takılı idi.") </p><h6 class="card-text text-muted m-0 text-right">Buhari, Hacc 103, 112, Vesaya 12, Edeb 95; Müslim, Hacc 371, (1322); Muvatta, Hacc 139, (1, 337); Ebu Davud, Menasik 18, (1760); Nesai, Hacc 74, (5, 176); İbnu Mace, Menasik 100, (3103)<br/>Kurbanlık Deveye Binmek | HACC VE UMRE BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Hz.Cabir (ra)'e; kurbanlığa binme hususunda sorulmuştu, şu cevabı verdi: "Resulullah (sav)'ı işittim şöyle demişti: "Kurbanlığa, mecbur kaldıysan ma'ruf üzere bin. Bir başka sırt (binek) bulunca da in." </p><h6 class="card-text text-muted m-0 text-right">Müslim, Hacc 375, (1324); Ebu Davud, Menasik 18, (1761); Nesai, Hacc 76, (5, 177)<br/>Kurbanlık Deveye Binmek | HACC VE UMRE BÖLÜMÜ | Bilinmiyor</h6></div></div><div class="card my-3"><div class="card-body"><p class="card-text">Resulullah (A) Medine'de iken Kabe'ye kurban sunar, ben de kurbanının boynuna takılacak nişanlarını hazırlardım. Bu sırada Resulullah (sav) ihramlıların sakındığı yasaklardan sakınmazdı. </p><h6 class="card-text text-muted m-0 text-right">Buhari, Hacc 110, Edahi 15; Müslim, 359, (1321); Muvatta, Hacc 51, (1, 340); Tirmizi, Hacc 69 (908); Ebu Davud, Menasik 17, (1757, 1758, 1759); Nesai, Hacc 65, 66, 67, 68, 69, 72, (5, 171, 173); İbnu Mace, Menasik 94, (3094)<br/>Kabe'ye Kurban Hediye Eden Mukimin İhram Giymesi | HACC VE UMRE BÖLÜMÜ | Aişe</h6></div></div><div class="card my-3"><div class="card-body"><p class="card-text">Hz. Cabir (ra)'in anlattığına göre: "Ashabdan Medine'de Hz. Peygamber (sav) ile kalanlardan bir kısmı Kabe'ye kurbanlıklar göndermiş, bunlardan dileyen ihrama girmiş, dileyen de girmemiştir." </p><h6 class="card-text text-muted m-0 text-right">Nesai, Hacc 71, (5,174)<br/>Kabe'ye Kurban Hediye Eden Mukimin İhram Giymesi | HACC VE UMRE BÖLÜMÜ | Cabir</h6></div></div><div class="card my-3"><div class="card-body"><p class="card-text">Ravi, Irak'ta elbiseden soyunmuş bir adam görür ve sebebini sorar. Kendisine, bu adamın Kabe'ye kurbanlık gönderdiği, bu sebeple elbiseleri attığı belirtilir. Rebia der ki: "Sonra ben Abdullah İbnu Zübeyr'le karşılaştım ve bu durumu ona anlattım. Bana: "Kabe'nin Rabbine kasem olsun bu bid'attır" dedi." </p><h6 class="card-text text-muted m-0 text-right">Muvatta, Hacc 53, (1, 341)<br/>Kabe'ye Kurban Hediye Eden Mukimin İhram Giymesi | HACC VE UMRE BÖLÜMÜ | Rebia İbnu Abdillah İbni'l-Hüdeyrin</h6></div></div><div class="card my-3"><div class="card-body"><p class="card-text">Bedene (yolda) doğuracak olursa, yavrusu da götürülüp annesiyle birlikte kesilir. Yavruyu taşıyacak bir mahmel (taşıyıcı) bulunmazsa annesine yükletilir. </p><h6 class="card-text text-muted m-0 text-right">Muvatta, Hacc 143, (1, 378)<br/>Kurban Hakkında Müteferrik Hadisler | HACC VE UMRE BÖLÜMÜ | İbnu Ömer</h6></div></div><div class="card my-3"><div class="card-body"><p class="card-text">Babam Hz.Ömer, necib (denen çok muteber cinsten bir deveyi) Kabe'ye kurban olarak bağışlamıştı. (O ara necibe) üç yüz dinar verdiler. Resulullah (sav)'a gidip sordu: "Ben necibi Kabe'ye bağışlamıştım. Bu ara bazıları gelip üç yüz dinar verip satın almak istediler. Bunu satıp yerine bir başka deve alayım mı?" "Hayır," dedi. "Başkasını değil, onu keseceksin." </p><h6 class="card-text text-muted m-0 text-right">Ebu Davud, Menasik 16, (1756)<br/>Kurban Hakkında Müteferrik Hadisler | HACC VE UMRE BÖLÜMÜ | İbnu Ömer</h6></div></div><div class="card my-3"><div class="card-body"><p class="card-text">Resulullah (sav) Hudeybiye senesinde, Kabe'de kesilmek üzere birçok deveyi kurban kıldı. Bunlar arasında (vaktiyle) Ebu Cehl'e ait olan, başında gümüşten -bazı raviler altından der- mamul bir büre bulunan deve de vardı. Bununla, müşrikleri öfkelendiriyordu. </p><h6 class="card-text text-muted m-0 text-right">Ebu Davud, Menasik 13, (1749)<br/>Kurban Hakkında Müteferrik Hadisler | HACC VE UMRE BÖLÜMÜ | İbnu Abbas</h6></div></div><div class="card my-3"><div class="card-body"><p class="card-text">İbnu Ömer (ra), kurbanlık devesine kabati ketenden, yünden mamul renkli kilimlerden, iki parçalı takımlardan çul sarar, sonra bunu Kabe'ye yollardı. Bunlarla orada Kabe'ye örgü yapılırdı. </p><h6 class="card-text text-muted m-0 text-right">Muvatta, Hacc 146, (1, 379, 380)<br/>Kurban Hakkında Müteferrik Hadisler | HACC VE UMRE BÖLÜMÜ | Nafi'</h6></div></div><div class="card my-3"><div class="card-body"><p class="card-text">Resulullah (sav), (beni göndererek), kurbanlık develeriyle ilgilenmemi, onların etlerini, derilerini, çullarını tasadduk etmemi, bunlardan kasaba bir (ücret) vermememi tenbih etti." Hz. Ali (ra) der ki: "Kasaba ücretini kendimizden öderdik." </p><h6 class="card-text text-muted m-0 text-right">Buhari, Hacc 122, 112, 120, 122, Vekalet 1; Müslim, Hacc 348, (1317); Ebu Davud, Menasik 20, (1769); İbnu Mace, Menasik 97, (3099)<br/>Kurban Hakkında Müteferrik Hadisler | HACC VE UMRE BÖLÜMÜ | Ali</h6></div></div><div class="card my-3"><div class="card-body"><p class="card-text">Resulullah (sav) kurbanlığını (Mekke ile Medine arasında bir mevki olan) Kudeyd'de satın almıştı. İbnu Ömer (ra) de aynen öyle yaptı. </p><h6 class="card-text text-muted m-0 text-right">Tirmizi, Hacc 68, (907)<br/>Kurban Hakkında Müteferrik Hadisler | HACC VE UMRE BÖLÜMÜ | İbnu Ömer</h6></div></div><div class="card my-3"><div class="card-body"><p class="card-text">(Biz Hudeybiye'de iken), Resulullah (sav) yanıma geldi. O sırada ben tenceremin altını yakıyordum. Yüzümde de bitler kaynaşıyordu. Resulullah (sav) bana: "Başındaki şu böcekler seni rahatsız etmiyor mu?" diye sordu. Ben: "Evet! Ediyor!" dedim. Bana: "Öyleyse traş ol ve üç gün oruç tut veya altı fakiri, her birine yarım sa' vermek suretiyle doyur veya bir kurban kes. (Bunlardan hangisini yaparsan olur)" dedi. Ancak bu saydıklarının önce hangisini zikretmişti bilemiyorum" diye cevap verdi. Tam o sırada şu ayet nazil oldu: "Artık içinizden kim hasta olur, yahud başından bir eziyeti bulunursa ona oruçtan, ya sadakadan, yahud da kurbandan biriyle fidye vacib olur..." (Bakara 196). </p><h6 class="card-text text-muted m-0 text-right">Buhari, Muhsar 5, 6, 7, 8, Megazi 35, Tefsir, Bakara 32, Merda 16, Tıbb 16; Müslim, Hac 80, (1201); Muvatta, Hacc 337, (1, 417); Ebu Davud, Menasik 43, (1856-1861); Tirmizi, Hacc 107 (953); Nesai, Hacc 96, (5, 194, 195); İbnu Mace, Menasik 91, (3079)<br/>Hastalık Ve Eza Sebebiyle Haccda Mahsur Kalanlar | HACC VE UMRE BÖLÜMÜ | Ka'b İbnu Ucre</h6></div></div><div class="card my-3"><div class="card-body"><p class="card-text">Resulullah (sav)'ın şöyle söylediğini işittim: "Kimin (bir bacağı) kırılır veya sakatlanırsa ihramdan çıkar (ve memleketine döner ve müteakip sene yeniden hacc yapar." </p><h6 class="card-text text-muted m-0 text-right">Tirmizi, Hacc 96, (940); Ebu Davud, Menasik 44 (1862); Nesai, Hacc 102, (5,198, 199)<br/>Hastalık Ve Eza Sebebiyle Haccda Mahsur Kalanlar | HACC VE UMRE BÖLÜMÜ | el-Haccac İbnu Amr el-Ensdri</h6></div></div><div class="card my-3"><div class="card-body"><p class="card-text">Efendisi Abdullah İbnu Ca'fer'le beraber Medine'den çıktılar. Sükya'da hasta olan Hüseyin İbnu Ali (ra)'ye uğradılar, Abdullah İbnu Ca'fer, Hz. Hüseyin'le ilgilenmek için yanında kaldı. Haccın fevte uğramasından (o sene kaçırmaktan) korkarak Medine'de mukim Hz. Ali ve (zevcesi) Esma Bintu Umeys (ra)'e haber gönderdi, bunlar derhal yanına geldiler. Hz. Hüseyin (ra) (ağrıdan şikayet ederek) başına işaret etti. Hz. Ali (ra) başının traş edilmesini emretti. Sonra onun adına Sükya'da kurban kesilmesini emretti ve bir deve kesildi. Yahya İbnu Said der ki: "Bu seferinde Hz. Hüseyin (hacc maksadıyla) Mekke'ye müteveccihen Hz. Osman (ra)'la birlikte yola çıkmıştı." </p><h6 class="card-text text-muted m-0 text-right">Muvatta, Hacc 165, (1, 388)<br/>Hastalık Ve Eza Sebebiyle Haccda Mahsur Kalanlar | HACC VE UMRE BÖLÜMÜ | Ebu Esma Mevla Abdillah İbni Ca'fer</h6></div></div><div class="card my-3"><div class="card-body"><p class="card-text">(Umre yapmak üzere ihrama girdikten sonra) Zatu'ş-Şukuk denen yere varınca orada kendisini yılan sokar. Arkadaşları, bu meseleyi sorabilecekleri bir kimseyle karşılaşmak üzere, (herkesin gelip geçtiği ana) yola çıkarlar. Derken İbnu Mes'ud (ra) karşılarına çıkar. Onlara şu fetvayı verir: "Hemen bir hedy (kurbanlık) veya onun değeri miktarınca nakit parayı (Mekke'ye) gönderin. Onunla kendi aranıza bir günlük alamet koyun, hedy kesildi mi ihramdan çıksın. Ayrıca, bu umreyi de bilahere kaza etmen gerekir." (Rezin tahriç etmiştir.) </p><h6 class="card-text text-muted m-0 text-right">Rezin<br/>Hastalık Ve Eza Sebebiyle Haccda Mahsur Kalanlar | HACC VE UMRE BÖLÜMÜ | Amr İbnu Said en-Nehai</h6></div></div><p class="mb-5"><a class="btn btn-success m-1" href="/hadisler/sayfa-100.html">Önceki Sayfa</a><a class="btn btn-success m-1" href="/hadisler/sayfa-102.html">Sonraki Sayfa</a></p></body></html>
