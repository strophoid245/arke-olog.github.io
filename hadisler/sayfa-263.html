<!DOCTYPE html><html><head><title>Sayfa 263 - Hadisler - Arkeolog</title><meta charset="utf-8"/><script src="/assets/script.js"></script></head><body><div class="card my-3"><div class="card-body"><p class="card-text">Bir terzi, Resulullah (sav)'ı onun adına hazırladığı bir yemeğe davet etti. Beraberinde ben de gittim. (Ev sahibi sofraya) arpa ekmeği, içerisinde kabak bulunan bir çorba ve kadid (kurutulmuş t) getirdi. Ben, Resulullah (sav)'ın tabağın etrafından kabağı araştırdığını gördüm. O günden beri kabağı sevmeye devam ediyorum. </p><h6 class="card-text text-muted m-0 text-right">Buhari, Et'ime 33, 4, 25, 35, 36, 37, 38, Büyu 30; Müslim, Eşribe 144, (2041); Muvatta, Nikah 51, (2, 546, 547); Ebu Davud, Et'ime 22, (3782); Tirmizi, Et'ime 42, (1850, 1851)<br/>Resulullah (sav) Ve Ashabının Yediği Yemekler | YİYECEKLER BÖLÜMÜ | Enes</h6></div></div><div class="card my-3"><div class="card-body"><p class="card-text">Tebük'te Resulunah (sav)'a hristiyanların yaptığı peynir (kalıbı) getirilmişti. Bir bıçak istedi. Besmele çekip kesti ve yedi. </p><h6 class="card-text text-muted m-0 text-right">Ebu Davud, Et'ime 39, (3819)<br/>Resulullah (sav) Ve Ashabının Yediği Yemekler | YİYECEKLER BÖLÜMÜ | Ömer</h6></div></div><div class="card my-3"><div class="card-body"><p class="card-text">Resulullah (sav), bir miktar arpa (ekmeği) aldı. Üzerine bir hurma koydu ve: "Bu şuna katıkdır!" buyurdu. </p><h6 class="card-text text-muted m-0 text-right">Ebu Davud, Et'ime 42 (3830)<br/>Resulullah (sav) Ve Ashabının Yediği Yemekler | YİYECEKLER BÖLÜMÜ | Yusuf İbnu Abdillah İbni Selam</h6></div></div><div class="card my-3"><div class="card-body"><p class="card-text">Resulullah (sav) kavunu taze hurma ile yer ve: "Bunun hararetini şunun serinliğiyle, şunun serinliğini de bunun hararetiyle kırıyoruz!" buyururdu. </p><h6 class="card-text text-muted m-0 text-right">Tirmizi, Et'ime 36, (1844); Ebu Davud, Et'ime 45, (3836)<br/>Resulullah (sav) Ve Ashabının Yediği Yemekler | YİYECEKLER BÖLÜMÜ | Aişe</h6></div></div><div class="card my-3"><div class="card-body"><p class="card-text">Resulullah (sav)'ı salatalıkla birlikte taze hurma yerken gördüm. </p><h6 class="card-text text-muted m-0 text-right">Buhari, Et'ime 39, 45, 47; Müslim, Eşribe 147, (2043); Ebu Davud, Et'ime 45, (3835); Tirmizi, Et'ime 37, (1845)<br/>Resulullah (sav) Ve Ashabının Yediği Yemekler | YİYECEKLER BÖLÜMÜ | Abdullah İbnu Cafer</h6></div></div><div class="card my-3"><div class="card-body"><p class="card-text">Annem, Resulullah (sav)'la evleneceğim zaman beni şişmanlatmak istedi. Ancak bana hurma ile birlikte salatalık yedirinceye kadar arzu ettiği diğer şeylerden (ilaçlardan) hiçbirine icabet edemedim. O ikisinden (muntazaman yemeye devam edince) güzel bir şişmanlık kazandım. </p><h6 class="card-text text-muted m-0 text-right">Ebu Davud, Tıbb 20, (3903); İbnu Mace, Et'ime 37, (3324)<br/>Resulullah (sav) Ve Ashabının Yediği Yemekler | YİYECEKLER BÖLÜMÜ | Aişe</h6></div></div><div class="card my-3"><div class="card-body"><p class="card-text">Resulullah (sav) yanımıza girdi. Biz kendilerine tereyağı ve hurma ikram ettik. Aleyhissalatu vesselam yağla hurmayı severdi. </p><h6 class="card-text text-muted m-0 text-right">Ebu Davud, Et'ime 45, (3837); İbnu Mace, Et'ime 43, (3334)<br/>Resulullah (sav) Ve Ashabının Yediği Yemekler | YİYECEKLER BÖLÜMÜ | Büsr es-Sülemi'nin iki oğlu</h6></div></div><div class="card my-3"><div class="card-body"><p class="card-text">Resulullah (sav) helva ve balı severdi. </p><h6 class="card-text text-muted m-0 text-right">Tirmizi, Et'ime 29, (1832)<br/>Resulullah (sav) Ve Ashabının Yediği Yemekler | YİYECEKLER BÖLÜMÜ | Aişe</h6></div></div><div class="card my-3"><div class="card-body"><p class="card-text">Resulullah (sav)'ın en çok sevdiği yiyecek ekmekten yapılan tirid ve hays'dan yapılan tirid idi. </p><h6 class="card-text text-muted m-0 text-right">Ebu Davud, Et'ime 23, (3783)<br/>Resulullah (sav) Ve Ashabının Yediği Yemekler | YİYECEKLER BÖLÜMÜ | İbnu Abbas</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Biriniz et satın alınca suyunu biraz fazla kılsın. (Yemek sırasında) yiyenlerin çokluğu sebebiyle ete rastlamayıp suya rastlasa (bu ona yeterlidir), zira su da, iki etten biri olmuştur. </p><h6 class="card-text text-muted m-0 text-right">Tirmizi, Et'ime 30, (1833,1834)<br/>Resulullah (sav) Ve Ashabının Yediği Yemekler | YİYECEKLER BÖLÜMÜ | Abdullah el'Müzeni</h6></div></div><div class="card my-3"><div class="card-body"><p class="card-text">Resulullah (sav)'a bir et parçası getirilmişti. Kendisine bunun bud kısını sunuldu. Aleyhissalatu vesselam bud severdi. Bu bud gelince hemen ondan ısırarak yedi. </p><h6 class="card-text text-muted m-0 text-right">Tirmizi, Et'ime 34, (1838); İbnu Mace, Et'ime 28, (3307); Buhari, Enbiya 3, Tefsir, İsra 5; Müslim, İman 327<br/>Resulullah (sav) Ve Ashabının Yediği Yemekler | YİYECEKLER BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Koyunun ön budu Resulullah (sav)'ın hoşuna giderdi. (Bir defasında) ön buda zehir konuldu. Bu zehiri yahudilerin koyduğu görüşündeydi. </p><h6 class="card-text text-muted m-0 text-right">Ebu Davud, Et'ime 21, (3781); Buhari, Megazi 41, Hibe 28; Müslim, Selam 45, (2190); İbnu Mace, Tıb 45, (3546)<br/>Resulullah (sav) Ve Ashabının Yediği Yemekler | YİYECEKLER BÖLÜMÜ | İbnu Mes'ud</h6></div></div><div class="card my-3"><div class="card-body"><p class="card-text">Biz cuma günü olunca sevindirdik. Çünkü bizim yaşlı bir kadın akrabamız vardı. Pazı kökü bulur, tencereye koyar, üzerine de arpa öğütüp ilavede bulunurdu. Vallahi, bunun içinde ne kuyruk yağı ne de iç yağı olurdu. Cuma namazını kıldık mı, mescidden ayrılır, o ihtiyar kadına selam verip hanesine girerdik. O da mezkur yemeği önümüze koyardı. İşte bu sebeple biz cuma olunca sevinirdik. </p><h6 class="card-text text-muted m-0 text-right">Buhari, Et'ime 17, Cuma 40, 41, Hars 21, İsti'zan 16, 39; Müslim, Cuma 30, 32, (859, 860)<br/>Resulullah (sav) Ve Ashabının Yediği Yemekler | YİYECEKLER BÖLÜMÜ | Sehl İbnu Sa'd</h6></div></div><div class="card my-3"><div class="card-body"><p class="card-text">Resulullah (sav)'la birlikte Merrü'z-Zahran'da erak ağacının kebas denilen meyvesinden topladığımızı hatırlıyorum. Resulullah (sav) o zaman bize: "Siyahlarını toplayın, onlar daha iyidir!" tavsiyesinde bulunmuştu. Ben kendilerinden "Siz koyun da güttünüz mü?" diye sordum. "Hiç koyun gütmeyen peygamber var mı?" cevabında bulundu. </p><h6 class="card-text text-muted m-0 text-right">Buhari, Et'ime 50, Enbiya 29; Müslim, Eşribe 163, (2050)<br/>Resulullah (sav) Ve Ashabının Yediği Yemekler | YİYECEKLER BÖLÜMÜ | Cabir</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Davet edildiğiniz zaman bu davete icabet edin. [Nafi' der ki:] "İbnu Ömer, oruçlu bile olsa, düğün ve diğer davetlere mutlaka icabet ederdi." </p><h6 class="card-text text-muted m-0 text-right">Buhari, Nikah 71, 74; Müslim, Nikah 103, (1429); Tirmizi, Nikah 11, (1098); Ebu Davud, Et'ime 1, (3736, 3737, 3738, 3739)<br/>Bazı Vesilelerle Yenen Yemekler | YİYECEKLER BÖLÜMÜ | İbnu Ömer</h6></div></div><p class="mb-5"><a class="btn btn-success m-1" href="/hadisler/sayfa-262.html">Önceki Sayfa</a><a class="btn btn-success m-1" href="/hadisler/sayfa-264.html">Sonraki Sayfa</a></p></body></html>
