<!DOCTYPE html><html><head><title>Sayfa 143 - Hadisler - Arkeolog</title><meta charset="utf-8"/><script src="/assets/script.js"></script></head><body><div class="card my-3"><div class="card-body"><p class="card-text">Resulullah (sav) buyurdular ki: "Yahudiler ve hıristiyanlar (saçlarını) boyamazlar. Siz onlara muhalefet edin." (Bu hadis Tirmizi'de "(Saçınızdaki) aklıkların rengini değiştirin, yahudilere benzemeyin!" şeklinde gelmiştir.) </p><h6 class="card-text text-muted m-0 text-right">Buhari, Libas 67, Enbiya 50; Müslim, Libas 80, (2103); Ebu Davud, Tereccül 18, (4203); Nesai, Zinet 14, (8, 137); Tirmizi, Libas 20,(1752)<br/>Hidab (Saç Boyama) | ZİNET BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">(Saçlarına) kına yakmış bir adam gelmiştir. Hz. Peygamber (sav): "Bu ne güzel!" buyurup takdir etti. (Az sonra) kına ve ketem ile boyanmış biri geldi. "Bu evvelkinden de güzel!" buyurdu. Sonra (saçlarını) sarıya boyamış biri daha gelmişti ki: "Bu öbürlerinden de güzel!" buyurdu. </p><h6 class="card-text text-muted m-0 text-right">Ebu Davud, Tereccül 19, (4211); İbnu Mace, Libas 34, (3627)<br/>Hidab (Saç Boyama) | ZİNET BÖLÜMÜ | İbnu Abbas</h6></div></div><div class="card my-3"><div class="card-body"><p class="card-text">İbnu Ömer, rivayete göre, sakalını sufra denen sarı boya ile boyar ve derdi ki: "Ben, Resulullah (sav)'ı gördüm, sakalını bununla boyamıştı, en çok sevdiği boya da bu idi. Bununla elbisesini boyadığı da olurdu." (Buhari ve Müslim'de, Hz. Enes'ten gelen bir rivayette şöyle denir: Resulullah hiç saçını boyamadı. Çünkü ondaki beyazlar çok azdı. Başındaki akları saymak istesem sayabilirdim. Hz. Ebu Bekir ve Hz. Ömer (ra) saçlarını kına ve ketem ile boyarlardı.) </p><h6 class="card-text text-muted m-0 text-right">Ebu Davud, Libas 18, (4064,4209), Tereccül 19, (4210); Nesai, Zinet 17, (8,140,141); Buhari, Libas 66, Menakıb 23; Müslim, Fedail 100-105, (2341)<br/>Hidab (Saç Boyama) | ZİNET BÖLÜMÜ | İbnu Ömer</h6></div></div><div class="card my-3"><div class="card-body"><p class="card-text">Bir kadın, Hz. Aişe'ye kına yakma hususunda sormuştu, şu cevabı aldı: "Bunda bir beis yok (kına yakılabilir). Ancak ben bundan hoşlanmam. Çünkü sevdiğim (sav), onun kokusunu sevmezdi." </p><h6 class="card-text text-muted m-0 text-right">Ebu Davud, Tereccül 4, (4164); Nesai, Zinet 19, (3,142)<br/>Hidab (Saç Boyama) | ZİNET BÖLÜMÜ | Kerime Bintu Hümam</h6></div></div><div class="card my-3"><div class="card-body"><p class="card-text">Bir kadın, perde gerisinden Resulullah (sav)'a eliyle bir mektup uzattı. Resulullah (sav) elini derhal geri çekip: "Ne bileyim, bu el kadın eli midir, erkek eli midir?" buyurdu. Kadıncağız: "Kadın elidir!" deyince Hz. Peygamber (sav): "Sen kadın olsaydın, tırnaklarının rengini değiştirirdin" buyurdu. Bununla kına yakmayı kastetmişti. </p><h6 class="card-text text-muted m-0 text-right">Ebu Davud, Tereccül 4, (4166); Nesai, Zinet 18, (8, 142)<br/>Hidab (Saç Boyama) | ZİNET BÖLÜMÜ | Aişe</h6></div></div><div class="card my-3"><div class="card-body"><p class="card-text">Hint Bintu Utbe, Hz. Peygamber (sav)'e: "Ey Allah'ın Resulü, bana biat ver!" diye talepte bulunmuşta. Kendisine: "Hayır, şu ellerini değiştirmedikçe senden biat almayacağım. Ellerin tıpkı vahşi hayvanların ayağı gibi!" cevabını verdi. </p><h6 class="card-text text-muted m-0 text-right">Ebu Davud, Tereccül 4, (4165)<br/>Hidab (Saç Boyama) | ZİNET BÖLÜMÜ | Aişe</h6></div></div><div class="card my-3"><div class="card-body"><p class="card-text">Resulullah (sav)'a el ve ayaklarına kına yakmış bir muhannes getirdiler. "Bunu niye getirdiniz, nesi var?" diye sordu. Kendisine: "Kendisini kadınlara benzetmiştir!" dediler. Bunun üzerine Efendimiz emretti ve Naki' nam mevkiye sürgün edildi. "Ey Allah'ın Resulü, onu öldürmeyelim mi?" diye soranlar olmuştu ki: "Hayır!" dedi, "ben namaz kılanları öldürmekten men edildim." </p><h6 class="card-text text-muted m-0 text-right">Ebu Davud, Edeb 61, (4928)<br/>Hidab (Saç Boyama) | ZİNET BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Resulullah (sav), erkeğin zaferan sürmesini yasakladı. </p><h6 class="card-text text-muted m-0 text-right">Buhari, Libas 33; Müslim, Libas 77, (2101); Ebu Davud, Tereccül 7, (4179); Tirmizi, Edeb 51, (2816); Nesai, Zinet 74, (8,189)<br/>Haluk | ZİNET BÖLÜMÜ | Enes</h6></div></div><div class="card my-3"><div class="card-body"><p class="card-text">Resulullah (sav)'a, üzerinde sarılık izi bulunan bir adam geldi. Resulullah (sav) hoşlanmadığı bir hususu, insanların yüzüne nadiren vurduğu için (sesini çıkarmadı). Adam oradan kalkıp gidince: "Keşke bu adama, üzerindeki şu şeyi yıkamasını söyleseydiniz" dedi. </p><h6 class="card-text text-muted m-0 text-right">Ebu Davud, Tereccül 8, (4182)<br/>Haluk | ZİNET BÖLÜMÜ | Enes</h6></div></div><div class="card my-3"><div class="card-body"><p class="card-text">Resulullah (sav) haluk sürünmüş bir adam görmüştüki: "Git bunu yıka, sonra gene yıka, sonra bir daha (za'feran sürünmeye) dönme!" dedi. </p><h6 class="card-text text-muted m-0 text-right">Tirmizi, Edeb 51, (2817); Nesai, Zinet 34, (8, 152,153)<br/>Haluk | ZİNET BÖLÜMÜ | Ya'la İbnu Mürre</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Allah, bedeninde haluk'tan bir parça eser bulunan kimsenin namazını kabul etmez." </p><h6 class="card-text text-muted m-0 text-right">Ebu Davud, Tereccül, 8, (4178)<br/>Haluk | ZİNET BÖLÜMÜ | Ebu Musa</h6></div></div><div class="card my-3"><div class="card-body"><p class="card-text">"Ey Allah'ın Resulü" dedim, "benim omuzlarıma kadar dökülen (gür) saçlarım var, tarayıp tanzim edeyim mi?" "Evet" dedi, "ona ikramda bulun." Ravi der ki: "Ebu Katade, "Evet, ona ikramda bulun!" sözü sebebiyle, günde iki sefer (bakım yapar ve) saçlarını yağlardı." </p><h6 class="card-text text-muted m-0 text-right">Muvatta, Şa'ar 6, (2, 949); Nesai, Zinet 60, (9 183)<br/>Tüyler | ZİNET BÖLÜMÜ | Ebu Katade</h6></div></div><div class="card my-3"><div class="card-body"><p class="card-text">Resulullah (sav): "Kimin saçı varsa, ona ikram etsin!" buyurdu. </p><h6 class="card-text text-muted m-0 text-right">Ebu Davud, Tereccül 3, (4163)<br/>Tüyler | ZİNET BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Resulullah (sav)'a saçı sakalı karmakarışık bir adam gelmişti. Efendimiz, ona (eliyle) işaret buyurarak, sanki saçını ıslah etmesini emretmişti. Adam bunu yapıp sonra tekrar geri geldi. Aleyhissalatu vesselam: "Şu hal, sizden birinizin tıpkı bir şeytan gibi başı(ndaki saçlar) karmakarışık vaziyette gelmesinden daha hayırlı değil mı?" buyurdular. </p><h6 class="card-text text-muted m-0 text-right">Muvatta, Şa'ar 7, (2,949)<br/>Tüyler | ZİNET BÖLÜMÜ | Ata İbnu Yesar</h6></div></div><div class="card my-3"><div class="card-body"><p class="card-text">Resulullah (sav) saç bakımını gün aşırı yapmayı emredip, fazlasını yasakladı. </p><h6 class="card-text text-muted m-0 text-right">Ebu Davud, Tereccül 1, (4159); Tirmizi, Libas 22, (1766); Nesai, Zinet 7, (8, 131, 132)<br/>Tüyler | ZİNET BÖLÜMÜ | Abdullah İbnu Mugaffel</h6></div></div><p class="mb-5"><a class="btn btn-success m-1" href="/hadisler/sayfa-142.html">Önceki Sayfa</a><a class="btn btn-success m-1" href="/hadisler/sayfa-144.html">Sonraki Sayfa</a></p></body></html>
