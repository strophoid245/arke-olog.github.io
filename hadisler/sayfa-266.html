<!DOCTYPE html><html><head><title>Sayfa 266 - Hadisler - Arkeolog</title><meta charset="utf-8"/><script src="/assets/script.js"></script></head><body><div class="card my-3"><div class="card-body"><p class="card-text">Resulullah (sav) buyurdular ki: "(Medine'nin Necd cihetinde yer alan) Aliye acvesinde şifa vardır. O sabahın ilk vaktinde (yenirse) panzehirdir." </p><h6 class="card-text text-muted m-0 text-right">Müslim, Eşribe 156, (2048)<br/>Resulullah (sav)'ın Vasfettiği İlaçlar | TIBB VE RUKYE BÖLÜMÜ | Aişe</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Mantar kudret helvası cinsindendir. Suyu göze şifalıdır." </p><h6 class="card-text text-muted m-0 text-right">Buhari, Tıbb 20, Tefsir, Bakara 3; Müslim, Eşribe 157, (2049); Tirmizi, Tıbb 22, (2068)<br/>Resulullah (sav)'ın Vasfettiği İlaçlar | TIBB VE RUKYE BÖLÜMÜ | Said İbnu Zeyd</h6></div></div><div class="card my-3"><div class="card-body"><p class="card-text">Halk: "Mantar toprağın çiçek hastalığıdır" demiştir. Resulullah (sav) şöyle söylediler: "Mantar (Allah'ın Beni İsrail'e in'am ettiği kudret helvası denen) menn'dendir. Suyu göz için şifadır, Acve (denen hurma cinsi) cennettendir ve zehire karşı şifadır." Ebu Hüreyre ilave eder: "Ben üç veya beş veya yedi mantar aldım, onları sıkıp suyunu bir şişeye koydum. Gözü hasta olan bir cariyeme tatbik ettim. İyileşti." </p><h6 class="card-text text-muted m-0 text-right">Tirmizi, Tıbb 22, (2068, 2069, 2070)<br/>Resulullah (sav)'ın Vasfettiği İlaçlar | TIBB VE RUKYE BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Resulullah (sav)'ın zevcelerinden birine hizmet eden Selma adında bir kadın anlatıyor: "Resulullah (sav)'a bir yara veya bir bere gelecek olsa, bana emrederdi, onun üzerine kına koyardım. </p><h6 class="card-text text-muted m-0 text-right">Tirmizi, Tıbb 13, (2055)<br/>Resulullah (sav)'ın Vasfettiği İlaçlar | TIBB VE RUKYE BÖLÜMÜ | Selma</h6></div></div><div class="card my-3"><div class="card-body"><p class="card-text">Resulullah (sav) bana: "Ne ile (barsaklarını) yumuşatıyorsun?" diye sordu. Ben: "Şübrüm ile!" dedim. "Hararet de hararet!" buyurdu. Bunun üzerine ben, sonra sena otunu müshil olarak kullandım. Resulullah (sav) (bunu öğrenince): "Eğer ölüme karşı şifa taşıyan bir şey olsaydı bu, mutlaka sena'da olurdu" buyurdu. </p><h6 class="card-text text-muted m-0 text-right">Tirmizi, Tıbb 30, (2082)<br/>Resulullah (sav)'ın Vasfettiği İlaçlar | TIBB VE RUKYE BÖLÜMÜ | Esma Bintu Umeys</h6></div></div><div class="card my-3"><div class="card-body"><p class="card-text">Ben küçük bir oğlumla birlikte Resulullah (sav)'ın huzuruna girdim. (O sırada boğazındaki hastalığı sebebiyle çocuğa (i'lak denen) tedavi uygulamıştım. "Çocuklarınızın boğaz hastalığını niye i'lak usulüyle (elle sıkarak) tedavi ediyorsunuz? Size şu ud-u Hindi'yi (Kust-u Hindi) tavsiye ederim. Zira onda yedi türlü şifa vardır. Zatü'l'cenb'in ilacı ondadır. Boğaz hastalığına karşı burna damlatılır. Zatü'l-cenb'e karşı ağızdan verilir." Zühri merhum der ki: "(Resulullah) bize (ilacın fayda vereceği) iki şeyi açıkladı, ama beşini açıklamadı." </p><h6 class="card-text text-muted m-0 text-right">Buhari, Tıbb 10, 21, 26; Müslim, Selam 139, (1214); Ebu Davud, Tıbb 13, (3877)<br/>Resulullah (sav)'ın Vasfettiği İlaçlar | TIBB VE RUKYE BÖLÜMÜ | Ümmü Kays Bintu Mihsan</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "İsmid'i kullanmaya devam edin. Zira o, sürmelerinizin en hayırlısıdır. Görmeyi parlatır, saçı bitirir." Resulullah (sav) sürme çekince önce üç kere sağ gözüne çekerdi, onunla başlar, onunla bitirirdi. Sol gözüne de iki kere çekerdi. </p><h6 class="card-text text-muted m-0 text-right">Tirmizi, Libas 23, (1757), Tıbb 9, (2049); Nesai, Zinet 28, (8, 150); İbnu Mace, Tıbb 25, (3497); Ebu Davud, Libas 16, (4061)<br/>Resulullah (sav)'ın Vasfettiği İlaçlar | TIBB VE RUKYE BÖLÜMÜ | İbnu Abbas</h6></div></div><div class="card my-3"><div class="card-body"><p class="card-text">Bir başka rivayette şöyle gelmiştir: "Resulullah (sav)'ın bir sürmedanı vardı. Her gece şu gözüne üç, öbür gözüne de üç kere sürme çekerdi. </p><h6 class="card-text text-muted m-0 text-right">Tirmizi, Libas 23, (1757), Tıbb 9, (2049); Nesai, Zinet 28, (8, 150); İbnu Mace, Tıbb 25, (3497); Ebu Davud, Libas 16, (4061)<br/>Resulullah (sav)'ın Vasfettiği İlaçlar | TIBB VE RUKYE BÖLÜMÜ | İbnu Abbas</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Hararet, cehennemden bir kabarmadır. Hararetinizi (soğuk) su ile soğutunuz." </p><h6 class="card-text text-muted m-0 text-right">Buhari, Tıbb 28, Bed'ü'l-Halk 10; Müslim, Selam 83, (2212); Tirmizi, Tıbb 25, (2074)<br/>Resulullah (sav)'ın Vasfettiği İlaçlar | TIBB VE RUKYE BÖLÜMÜ | Rafi İbnu Hadic</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Size humma isabet ederse, humma ateşten bir parça olduğu için, derhal su ile söndürsün. (Şöyle ki): Akmakta olan bir nehrin içine girsin. Akıntıyı karşısına alıp dursun ve sabah namazından sonra ve güneşin doğuşundan önce şu duayı yapsın: "Allah'ın adıyla! Ey Allah'ım, kuluna şifa ver ve Resulun Hz. Muhammed'in sözünü doğrula!" Nehre üç gün, üç kere bansın. Üçte şifa bulamazsa, beş, yedi, dokuz (gün)e kadar çıksın. Zira humma Allah'ın izniyle dokuz (gün)ü tecavüz etmez (şifa hasıl olur)." </p><h6 class="card-text text-muted m-0 text-right">Tirmizi, Tıbb 33, (2084)<br/>Resulullah (sav)'ın Vasfettiği İlaçlar | TIBB VE RUKYE BÖLÜMÜ | Sevban</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Cibril aleyhisselam bana, bir ilaç öğretti. Bu bütün hastalıklara devadır. Ayrıca dedi ki: "Ben bu ilacı Levh-i Mahfuz'dan istinsah edip yazdım." (İlacı şöyle tarif etti): "Dam üzerinden akmayan yağmur suyundan temiz bir kaba alırsın, Üzerine Fatiha suresini yetmiş kere okursun. Bir o kadar da Ayetü'l-Kürsi'yi, bir o kadar da İhlas suresini, bir o kadar Kul euzu bi-Rabbi'l-Felak'ı, bir o kadar Kul euzu bi Rabbi'n'Nas'ı, La-ilahe illallahü vahdehu la şerike leh. Lehül mülkü ve Lehül hamdü yuhyi ve yümit ve hüve hayyun id yematu bi-yedikel hayr ve hüve ala külli şey'in kadir'i okur. Sonra yedi gün oruç tutar ve her gün bu su ile orucunu açar." Rezin ilavesidir. Kaynağı bulunamamıştır. Cami'u'l-Usül muhakkiki Abdulkadir el-Amavud: "Zayıflık veya mevzuluk alameti gözükmektedir" der. </p><h6 class="card-text text-muted m-0 text-right">Rezin<br/>Resulullah (sav)'ın Vasfettiği İlaçlar | TIBB VE RUKYE BÖLÜMÜ | İbnu Ömer</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Telbine (denen sütlü çorba) hastanın kalbini dinlendirir, hüznün bir kısmını götürür." </p><h6 class="card-text text-muted m-0 text-right">Buhari, Tıbb 8, Et'ime 24; Müslim, Selam 90, (2216)<br/>Resulullah (sav)'ın Vasfettiği İlaçlar | TIBB VE RUKYE BÖLÜMÜ | Aişe</h6></div></div><div class="card my-3"><div class="card-body"><p class="card-text">Resulullah (sav), aile halkından birine humma (rahatsızlığı) gelince hamurdan çorba yapılmasını emrederdi ve çorba yapılırdı. Sonra hastalara emrederdi ve onlar da ondan ağır ağır içerlerdi. Resulullah (sav) derdi ki: "Çorba hüzünlü kimsenin kalbini takviye eder, hastanın kalbinden elemi çıkarır, tıpkı birinizin, su ile yüzünden kiri çıkarması gibi." </p><h6 class="card-text text-muted m-0 text-right">Tirmizi, Tıbb 3, (2040)<br/>Resulullah (sav)'ın Vasfettiği İlaçlar | TIBB VE RUKYE BÖLÜMÜ | Aişe</h6></div></div><div class="card my-3"><div class="card-body"><p class="card-text">Ureyne kabilesinden bir grup insan Medine'ye gelmişti. Burası sıhhatlerine iyi gelmedi, hastalandılar. Resulullah (sav) da onları sadaka develerinin bulunduğu yere gönderdi ve: "Sütlerinden ve bevillerinden için!" emir buyurdu. Onlarda içtiler ve iyileştiler. </p><h6 class="card-text text-muted m-0 text-right">Tirmizi, Tıbb 6, (2043)<br/>Resulullah (sav)'ın Vasfettiği İlaçlar | TIBB VE RUKYE BÖLÜMÜ | Enes</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Şifa üç şeydedir: * Bal şerbeti. * Kan aldırma, * Ateşle dağlama. Ancak ümmetimi dağlamaktan menediyorum." Bir rivayette: "Balda, hacamat olmada şifa vardır" demiştir. </p><h6 class="card-text text-muted m-0 text-right">Buhari, Tıbb 3<br/>Resulullah (sav)'ın Vasfettiği İlaçlar | TIBB VE RUKYE BÖLÜMÜ | İbnu Abbas</h6></div></div><p class="mb-5"><a class="btn btn-success m-1" href="/hadisler/sayfa-265.html">Önceki Sayfa</a><a class="btn btn-success m-1" href="/hadisler/sayfa-267.html">Sonraki Sayfa</a></p></body></html>
