<!DOCTYPE html><html><head><title>Sayfa 203 - Hadisler - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><div class="card my-3"><div class="card-body"><p class="card-text">Ravi, Hz. Ömer (ra) ile bir bayramda beraber olmuştur. Hz. Ömer önce namaz kıldırmış, sonra hutbe okuyup halka şöyle hitab etmiştir: "Resulullah (sav) sizleri bu iki bayram gününde oruç tutmaktan men etti. Bu iki bayramdan biri oruç tuttuğunuz aydaki ramazan bayramınızdır. Diğeri de kurbanlarmızdan yediğiniz günün bayramıdır!" Ebu Ubeyd der ki: "Ben Hz. Osman (ra) ile de bayram geçirdim. O da hutbeden önce namaz kıldırdı. Hatta bu bir cuma günüydü. Avali halkına şöyle dediler: "Kim cumayı beklemek isterse beklesin, kimde ailesine dönmek isterse dönsün kendisine izin verdik." </p><h6 class="card-text text-muted m-0 text-right">Buhari, Edahi 16, Savm 66, 67; Müslim, Siyam 138, (1137)<br/>Cuma Ve Bayramın Aynı Güne Rastlaması | NAMAZ BÖLÜMÜ | Ebu Ubeyd Said İbnu Ubeyd</h6></div></div><div class="card my-3"><div class="card-body"><p class="card-text">İbnu'z-Zübeyr (ra), bize bir cuma günü gündüzün başında (bayram) namazı kıldırdı. Sonra biz (öğle vakti) cuma namazı kılmak üzere (mescide) gittik. İbnu'z-Zübeyr, bize (namaz kıldırmak üzere mescide) gelmedi. Biz de tek başımıza (öğle namazlarımızı) kıldık. O sırada İbnu Abbas (ra) Taifte idi. Medine'ye döner dönmez durumu ona açtık. "Sünnet'e uygun hareket etmiş!" dedi. </p><h6 class="card-text text-muted m-0 text-right">Ebu Davud, Salat 217, (1071,1072); Nesai, Iydeyn 32, (3, 194)<br/>Cuma Ve Bayramın Aynı Güne Rastlaması | NAMAZ BÖLÜMÜ | Ata İbnu Ebi Rebah</h6></div></div><div class="card my-3"><div class="card-body"><p class="card-text">Bir başka rivayette şöyle gelmiştir: "İbnu'z-Zübeyr zamanında ramazan bayramı cum'a gününe rastlamıştı, "İki bayram, aynı günde bir araya geldiler!" dedi. Sonra ikisini birleştirip iki rek'at halinde sabah erkenden kıldırdı. Artık, ikindiyi kılıncaya kadar başka bir şey kılmadı. </p><h6 class="card-text text-muted m-0 text-right">Ebu Davud, Salat 217, (1071,1072); Nesai, Iydeyn 32, (3, 194)<br/>Cuma Ve Bayramın Aynı Güne Rastlaması | NAMAZ BÖLÜMÜ | Ata İbnu Ebi Rebah</h6></div></div><div class="card my-3"><div class="card-body"><p class="card-text">Resulullah (sav), Ramazan bayramında, sayıca tek olan birkaç hurma yemedikçe namaza gitmezdi. </p><h6 class="card-text text-muted m-0 text-right">Buhari, Iydeyn 4; Tirmizi, Salat 390, (643)<br/>Cuma Ve Bayramın Aynı Güne Rastlaması | NAMAZ BÖLÜMÜ | Enes</h6></div></div><div class="card my-3"><div class="card-body"><p class="card-text">Bayram namazına yaya gitmen, çıkmazdan önce birşeyler yemen sünnettendir. </p><h6 class="card-text text-muted m-0 text-right">Tirmizi, Salat 382, (530); İbnu Mace, İkamet 161, (1296)<br/>Cuma Ve Bayramın Aynı Güne Rastlaması | NAMAZ BÖLÜMÜ | Ali</h6></div></div><div class="card my-3"><div class="card-body"><p class="card-text">Resulullah (sav), ramazan bayramı namazına bir şeyler yemeden çıkmazdı. Kurban bayramında ise, namazdan dönünceye kadar bir şey yemezdi. </p><h6 class="card-text text-muted m-0 text-right">Tirmizi, Salat 390, (542)<br/>Cuma Ve Bayramın Aynı Güne Rastlaması | NAMAZ BÖLÜMÜ | Büreyde</h6></div></div><div class="card my-3"><div class="card-body"><p class="card-text">Resulullah (sav) bayram namazına giderken bir yoldan gider, dönerken başka bir yoldan dönerdi. </p><h6 class="card-text text-muted m-0 text-right">Ebu Davud, Salat 254, (1156)<br/>Cuma Ve Bayramın Aynı Güne Rastlaması | NAMAZ BÖLÜMÜ | İbnu Ömer</h6></div></div><div class="card my-3"><div class="card-body"><p class="card-text">Resulullah bize, bayram namazlarına genç kızları, çadırda kalan genç bakireleri, ve hayızlı kadınları da çıkarmamızı emretti. Hayızlıların da katılmaları müslümanların cemaatlerini görmeleri, dualarında hazır bulunmaları içindi, bunlar namazgahların dışında kalacaklardı. </p><h6 class="card-text text-muted m-0 text-right">Buhari, Iydeyn 16, 20, Hayz 23, Salat 2, Hacc 81; Müslim, Iydeyn 10, (890); Ebu Davud, Salat 247, (1136-1139); Tirmizi, Salat 388, (539, 540); Nesai, Iydeyn 3, 4, (3, 180, 181)<br/>Cuma Ve Bayramın Aynı Güne Rastlaması | NAMAZ BÖLÜMÜ | Ümmü Atiyye</h6></div></div><div class="card my-3"><div class="card-body"><p class="card-text">Resulullah (sav) Ramazan ve Kurban bayramlarında yanında bir mızrak olduğu halde musallaya çıkıyor, (namaz sırasında kıble cihetine) sütre olarak dikiyor, ona doğru namazını kılıyordu. </p><h6 class="card-text text-muted m-0 text-right">Nesai, Iydeyn 10, (3,183)<br/>Cuma Ve Bayramın Aynı Güne Rastlaması | NAMAZ BÖLÜMÜ | İbnu Ömer</h6></div></div><div class="card my-3"><div class="card-body"><p class="card-text">Hz. Ali (ra) Ebu Mes'ud (ra)'u halkın başına koyup kendisi bayram günü namaza gitti ve: "Ey insanlar!" dedi, "imamdan önce namaz kılmak sünnette yoktur!" </p><h6 class="card-text text-muted m-0 text-right">Nesai, Iydeyn 6, (3, 181, 182)<br/>Cuma Ve Bayramın Aynı Güne Rastlaması | NAMAZ BÖLÜMÜ | Sa'lebe İbnu Zehdem</h6></div></div><div class="card my-3"><div class="card-body"><p class="card-text">Resulullah (sav) zamanında güneş tutulmuştu. Hemen kalkıp halka namaz kıldırdı. Namazda kıraati uzun tuttu. Sonra rükuya gitti, rükuyu da uzun tuttu.Sonra başını kaldırdı, bu sırada uzun okudu, ancak bu okuyuşu öncekinden daha kısa idi. Sonra tekrar rüku yaptı ve rükuyu uzattı, ancak önceki rükudan kısa idi. Sonra başını kaldırdı, sonra secdeye gidip iki secde yaptı. Sonra kalkıp, birinci rek'atte yaptıklarını aynen yaptı. Sonra selam verdi. Artık güneşde açıldı. Sonra kalkıp halka hitab etti. Dedi ki: "Bilesiniz, güneş ve ay bir kimsenin ölümü veya hayatı için tutulmaz. Onlar Allah'ın ayetlerinden iki ayettir, kullarına gösterir. Bunların tutulduğunu görünce namaza koşun." </p><h6 class="card-text text-muted m-0 text-right">Buhari, Küsuf 2, 4, 5, 13, 19, el-Amel fi's-Salat 11, Bed'ü'l-Halk 4, Tefsir, Maide 13; Müslim, Küsuf 1, 8, (901, 902, 903); Muvatta, Küsuf 1, (1, 186); Ebu Davud, 261, 263, 264, 265, (1177, 1180, 1187, 1188, 1190, 1191); Tirmizi, Salat 396, (561, 563); Nesai, Küsuf 6, 7, 10, 11, (3, 127, 128, 129, 130)<br/>Küsuf Namazı | NAMAZ BÖLÜMÜ | Aişe</h6></div></div><div class="card my-3"><div class="card-body"><p class="card-text">İnsanlar kıtlığa maruz kaldılar. Resulullah (sav) bir cuma günü hutbe verirken bir bedevi kalkıp: "Ey Allah'ın Resulü, malımız helak oldu, horantamız aç kaldı, bizim için Allah'a dua ediver!" dedi. Bunun üzerine Aleyhissalatu Vesselam ellerini kaldırdı. Biz gökte bir bulut göremiyorduk. Nefsim elinde olan Zat'a yemin olsun, daha ellerini geri çekmeden semada dağlar gibi bulutlar peydah oldu. Derken daha minberden inmemişti bile ki, sakalından yağmur damlaları dökülmeye başladı. O gün, ertesi güne kadar yağmur yağdı. Daha sonraki günde de yağdı, onu takib eden günde de yağdı, hatta müteakip cumaya kadar yağış devam etti. Öyle ki, o bedevi veya bir başkası kalkıp: "Ey Allah'ın Resulü, binalarımız yıkıldı, mallarımız suda boğuldu, bizim için Allah'a dua ediver (artık yağmur kesilsin)" dedi. Aleyhissalatu Vesselam ellerini kaldırıp: "Allahım etrafımıza yağdır, üzerimize olmasın!" diye dua ettiler. Eliyle bulutlara doğru hangi istikametteki buluta işaret etti ise, bulutlar orada açıldı. Bütün Medine buluttan temizlendi." Bir rivayette de de şöyle denmiştir: "Allahım, (yağmur) etrafımıza yağsın, üzerimize değil! Allahım,dağların ve tepelerin üzerine, vadilerin içine, ağaç biten yerlere olsun!" Hz. Enes der ki: "Bulut hemen çekildi, biz de çıkıp güneşte yürüdük." </p><h6 class="card-text text-muted m-0 text-right">Buhari, İstiska 6, 7, 8, 9, 10, 11, 12, 14, 24, Menakıb 25, Cum'a 34, 35, Edeb 68, Da'avat 24; Müslim, İstiska 9, (897); Muvatta, İstiska 3, (1, 191); Ebu Davud, Salat 260, (1174,1175); Nesai, İstiska 1, 9, 10, 17, 18, (3,154,155, 158, 160, 165, 177)<br/>İstiska (Yağmur) Namazı | NAMAZ BÖLÜMÜ | Enes</h6></div></div><div class="card my-3"><div class="card-body"><p class="card-text">Resulullah (sav)'a yağmur kıtlığından şikayet edildi. Bunun üzerine bir minber getirilmesini söyledi. Musallaya minber kuruldu. Halka, oraya gidilecek gün tesbit edildi." Hz. Aişe devamla der ki: "Güneşin kızıllığı ufukta görülür, görülmez yola çıktı. Musallaya vanp minbere oturdu. Tekbir getirdi. Allah'a hamdetti. Sonra: "Sizler memleketinizin kuraklığa uğradığından, yağmurun normal yağma zamanında gelmeyip gecikmesinden şikayetlendiniz. Allah (celle celaluhu) kendisine dua etmenizi emrediyor. Duanıza icabet edeceğini vaadetti" buyurdular ve sonra şöyle dediler: "Hamd alemlerin Rabbine aittir ve Rahim'dir, ahiiret gününün sahibidir. Allah'tan başka ilah yoktur. O dilediğini yapar. Ey Rabbimiz kendisinden başka ilah olmayan Allah'sın. Sen zenginsin, biz fakiriz. Üzerimize yağmur indir, indirdiğini bize kuvvet ve güç kıl. Ecel zamanımıza kadar yetecek kıl!" Bunu söyledikten sonra ellerini kaldırdı. O kadar yukarı kaldırdı ki, koltuk altı beyazlığı göründü. Sonra sırtını halka dönderdi, elbisesini ters çevirdi, elleri bu sırada hep kalkmış vaziyette idi. Sonra tekrar halka yöneldi. Minberden indi ve iki rek'at namaz kıldı. Anında Allah bulut hasıl etti. Gök gürledi. Şimşek çaktı. Allah'ın izniyle yağmur başladı. Resulullah daha mescidine dönmeden seller aktı. Aleyhissalatu Vesselam, cemaatin sığınağa dönmekteki acelelerini gönülce azı dişleri görününceye kadar güldü. Ve: "Şehadet ederim ki, Allah her şeye kadirdir ve ben de Allah'ın kulu ve Resulüyüm" buyurdular. </p><h6 class="card-text text-muted m-0 text-right">Ebu Davud, Salat 260, (1173)<br/>İstiska (Yağmur) Namazı | NAMAZ BÖLÜMÜ | Aişe</h6></div></div><div class="card my-3"><div class="card-body"><p class="card-text">Biz Resulullah (sav) ile beraberken bize yağmur isabet etti. Efendimiz elbisesini açtı, bedenine yağmur isabet etti. "Bunu niye yaptınız?" diye sorduk. "O Rabbinden yeni geliyor" buyurdular. </p><h6 class="card-text text-muted m-0 text-right">Ebu Davud, Edeb 114, (6100); Müslim, İstiska 13, (898)<br/>İstiska (Yağmur) Namazı | NAMAZ BÖLÜMÜ | Enes</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Kim üzerine namaz kılıncaya kadar cenazede hazır bulunursa kendisi için bir kırat sevab vardır. Kim de cenaze gömülünceye kadar hazır bulunursa iki kıratlık sevab vardır. Bir kıratın miktarı Uhud dağı kadardır." </p><h6 class="card-text text-muted m-0 text-right">Buhari, Cenaiz 69; Müslim, Cenaiz 57, (946); Ebu Davud, Cenaiz 45, (3168); Nesai, Cenaiz 54, 59, (4, 54-55, 76, 77); Tirmizi, Cenaiz 49, (1040); İbnu Mace, Cenaiz 34, (1539)<br/>Cenaze Namazı | NAMAZ BÖLÜMÜ | Ebu Hüreyre</h6></div></div><p class="mb-5"><a class="btn btn-success m-1" href="/hadisler/sayfa-202.html">Önceki Sayfa</a><a class="btn btn-success m-1" href="/hadisler/sayfa-204.html">Sonraki Sayfa</a></p></body></html>
