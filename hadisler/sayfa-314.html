<!DOCTYPE html><html><head><title>Sayfa 314 - Hadisler - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><div class="card my-3"><div class="card-body"><p class="card-text">Resulullah (sav) buyurdular ki: "Katil varis olamaz." </p><h6 class="card-text text-muted m-0 text-right">Tirmizi, Feraiz 17, (2110)<br/>Mirasın Sebepleri Manileri | FERAİZ BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Hz. Ömer (ra), Arap (memleketinde) doğmadıkça, Acem'den birini varis kılmaktan imtina etmiştir." [Rezin şu ilavede bulundu: "Hamile olarak gelip Arap (memleketinde) doğuran kadını da hariç kıldı. Bu durumda erkek, eğer ölürse kadına varis olur. Eğer erkek ölürse, kadın da ona varis olur. Erkeğin miras (taki pay nisbet)i Allah'ın kitabında vardır."] </p><h6 class="card-text text-muted m-0 text-right">Muvatta, Feraiz 14, (2,520)<br/>Mirasın Sebepleri Manileri | FERAİZ BÖLÜMÜ | Said İbnu'l-Müseyyeb</h6></div></div><div class="card my-3"><div class="card-body"><p class="card-text">Hz. Muaz'a bir Yahudinin miras meselesi getirildi. Onun Müslüman oğluna da mirastan pay verdi ve dedi ki: "İslam [galebe çalar, ona galebe çalınmaz], artar eksilmez." </p><h6 class="card-text text-muted m-0 text-right">Ebu Davud, Feraiz 10, (2912, 2913)<br/>Mirasın Sebepleri Manileri | FERAİZ BÖLÜMÜ | Ebu'l-Esved ed-Düeli</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Hür veya cariye bir kadınla kim zina yaparsa, bundan hasıl olacak çocuk veled-i zinadır, ne o babasına, ne de babası ona varis olamaz." </p><h6 class="card-text text-muted m-0 text-right">Tirmizi, Feraiz 21, (2114)<br/>Mirasın Sebepleri Manileri | FERAİZ BÖLÜMÜ | Amr İbnu Şuayb</h6></div></div><div class="card my-3"><div class="card-body"><p class="card-text">Anlattığına göre, Ehl-i Küfe, kendisine yazarak dede hakkında sormuşlardı. O da şu cevabı vermişti: "Hakkında Resulullah (sav)'ın, "Ben bu ümmet içerisinde birini kendime halil seçseydim, onu seçerdim" dediği kimse, yani Ebu Bekr, dedeyi (miras meselesinde) baba yerine koymuştu." </p><h6 class="card-text text-muted m-0 text-right">Buhari, Fezailu'l-Ashab 5<br/>Feraizin Ahkamı Ve Varisler | FERAİZ BÖLÜMÜ | İbnu'z-Zübeyr</h6></div></div><div class="card my-3"><div class="card-body"><p class="card-text">Resulullah (sav)'a bir adam gelerek: "Oğlumun oğlu vefat etti. Ondan miras hakkım nedir?" diye sordu. Aleyhissalatu vesselam: "Sana altıda biri var!" buyurdu. Adam dönüp gidince geri çağırdı ve: "Sana diğer bir altıda bir daha var!" buyurdu. Adam dönüp gidince tekrar çağırdı ve: "Diğer altıda bir, (hak değil) fazladan bir ikramdır!" buyurdu. [Ebu Davud der ki: "Katade şunu söyledi: "(Sahabe, Resulullah (sav)'ın bu kimseyi, başka) hangi varisler olduğu halde varis kıldığını bilmiyor." Katade devamla der ki: "Dedenin tevarüs ettiği en az miktar, altıda birdir."] </p><h6 class="card-text text-muted m-0 text-right">Ebu Davud, Feraiz 6, (2896); Tirmizi, Feraiz 9, (2100)<br/>Feraizin Ahkamı Ve Varisler | FERAİZ BÖLÜMÜ | İmran İbnu Husayn</h6></div></div><div class="card my-3"><div class="card-body"><p class="card-text">Anlattığına göre, kendisine dedenin miras payından soran Zeyd İbnu Sabite şöyle yazmıştır: "Bana yazarak dededen soruyorsun. Doğruyu Allah bilir. Bu mesele, ancak umeranın -yani halifelerin- hükmedeceği meselelerden biridir. Ben sizden önce iki halifeyi gördüm. Onlar ölenin tek bir kardeşi ile verasete iştirak eden dedeye malın yarısını veriyorlardı, iki ve daha fazla kardeş olması halinde üçte bir veriyorlardı. Erkek kardeşler çok da olsa dedenin payı üçte birden aşağı düşmezdi." </p><h6 class="card-text text-muted m-0 text-right">Muvatta, Feraiz 1, (2, 610)<br/>Feraizin Ahkamı Ve Varisler | FERAİZ BÖLÜMÜ | Muaviye</h6></div></div><div class="card my-3"><div class="card-body"><p class="card-text">Resulullah (sav), büyükanneye, önünde, (ölenin) anne(si) olmadığı takdirde, altıda bir pay koydu. </p><h6 class="card-text text-muted m-0 text-right">Ebu Davud, Feraiz 5, (2896)<br/>Feraizin Ahkamı Ve Varisler | FERAİZ BÖLÜMÜ | Büreyde</h6></div></div><div class="card my-3"><div class="card-body"><p class="card-text">Bize (Yemen'e), Muaz (ra), muallim ve emir olarak geldi. Ona, bir kızla bir kızkardeş bırakarak ölen kimse(nin veraset durumu) hakkında sorduk. O, kız için yarım, kızkardeşi için de yarıma hükmetti. O sırada Aleyhissalatu vesselam sağdı. </p><h6 class="card-text text-muted m-0 text-right">Buhari, Feraiz 6, 12; Ebu Davud, Feraiz 4, (2893)<br/>Feraizin Ahkamı Ve Varisler | FERAİZ BÖLÜMÜ | Esved İbnu'l-Yezid</h6></div></div><div class="card my-3"><div class="card-body"><p class="card-text">Ebu Musa (ra)'ya "Ölenin bir kızıyla kızkardeşinin oğlu ve [ana-baba bir] kızkardeşinin miras payından soruldu. Dedi ki: "Kız için yarı, [anne baba bir] kızkardeş için de yarı. [İbni Mes'ud'a gidin, ondan da sorun. O da benim söylediğime muvafakat edecektir!] [Ebu Musa, fetvasında oğlan kardeşin kızına mirastan pay vermemişti.] Bunun üzerine doğru İbnu Mes'ud'a sorulmaya gidildi ve Ebu Musa'nın söylediği de kendisine haber verildi, İbnu Mes'ud (ra) dedi ki: "(Eğer ben onun fetvasına uyarsam) dalalete düşmüş olurum ve hidayetten ayrılanlara katılırım!" Sonra ilave etti: "Onlar hakkında, Resulullah (sav)'ın verdiği hükümle hükmedeceğim: "Kız için yarı, oğulun kızı için- üçte ikiyi tamamlamak üzere- altıda bir, geri kalan da kızkardeş içindir!" Ebu Musa'ya İbnu MesWun sözü haber verildi. Bunun üzerine: "Bu derin alim aranızda olduğu müddetçe (müşkillerinizi) bana sormaya gelmeyin!" dedi. </p><h6 class="card-text text-muted m-0 text-right">Buhari, Feraiz 7, 12; Ebu Davud, Feraiz 4, (2890); Tirmizi, Feraiz 4, (2094)<br/>Feraizin Ahkamı Ve Varisler | FERAİZ BÖLÜMÜ | Hüzeyl İbnu Şurahbil</h6></div></div><div class="card my-3"><div class="card-body"><p class="card-text">Sizler şu ayeti okuyorsunuz: "...Bu hisseler, onların borçları ödendikten ve vasiyetleri yerine getirildikten sonradır..." (Nisa 12). Bilesiniz ki Resulullah (sav) vasiyyetin yerine getirilmesinden önce borçlarının ödenmesine hükmetti. Anne-baba bir kız ve erkek kardeşler, baba bir, anne ayrı kız ve erkek kardeşlerden önce birbirlerine varis olurlar. Erkek, anne-baba bir erkek kardeşine, baba bir erkek kardeşinden önce varis olur." </p><h6 class="card-text text-muted m-0 text-right">Tirmizi, Feraiz 5, (2095)<br/>Feraizin Ahkamı Ve Varisler | FERAİZ BÖLÜMÜ | Ali</h6></div></div><div class="card my-3"><div class="card-body"><p class="card-text">Resulullah (sav), ölü olarak düşürülen bir cenin için köle veya cariye bir gurreye hükmetti. Sonra lehine bir gurreye hükmedilen kadın ölmüştü. Aleyhissalatu vesselam, kadının mirasının oğullarına ve kocasına kalacağına, diyetinin de asabesine kalacağına hükmetti. </p><h6 class="card-text text-muted m-0 text-right">Buhari, Feraiz 11, Tıbb 46, Diyat 25; Müslim, Kasame, 35, (1681); Tirmizi, Diyat 15, (1410), Feraiz 19, (2112)<br/>Feraizin Ahkamı Ve Varisler | FERAİZ BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Resulullah (sav), "doğan çocuk ağlar sonra ölürse, varis olur ve ona varis olunur. Ağlamazsa (ölü doğarsa), ne varis olur ne de ona varis olunur" buyurdular. </p><h6 class="card-text text-muted m-0 text-right">Ebu Davud, Feraiz 15, (2920)<br/>Feraizin Ahkamı Ve Varisler | FERAİZ BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Resulullah (sav), mülaane (ile ayrılan karı-kocanın) çocuğunun mirasını annesine kıldı, anneden sonra da annenin varislerine kıldı. </p><h6 class="card-text text-muted m-0 text-right">Ebu Davud, Feraiz 9, (2907)<br/>Feraizin Ahkamı Ve Varisler | FERAİZ BÖLÜMÜ | Mekhul</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Kadın üç mirası toplar. Azadlısı(nın mirası), buluntusu(nun mirası), üzerine mülaane bulunduğu çocuğu(nun mirası)." </p><h6 class="card-text text-muted m-0 text-right">Ebu Davud, Feraiz 9, (2906); Tirmizi, Feraiz 23, (2116)<br/>Feraizin Ahkamı Ve Varisler | FERAİZ BÖLÜMÜ | Vasile İbnu'l-Eska</h6></div></div><p class="mb-5"><a class="btn btn-success m-1" href="/hadisler/sayfa-313.html">Önceki Sayfa</a><a class="btn btn-success m-1" href="/hadisler/sayfa-315.html">Sonraki Sayfa</a></p></body></html>
