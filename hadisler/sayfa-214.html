<!DOCTYPE html><html><head><title>Sayfa 214 - Hadisler - Arkeolog</title><meta charset="utf-8"/><script src="/assets/script.js"></script></head><body><div class="card my-3"><div class="card-body"><p class="card-text">Biz Resulullah (sav) ile beraber (seferde) idik. Bir kısmımız oruçlu bir kısmımız oruçsuz idi. Ne oruçlu oruçsuzu ayıplıyor, ne de oruçsuz, oruçluyu kınıyordu. </p><h6 class="card-text text-muted m-0 text-right">Buhari, Savm 37; Müslim, Sıyam 98, (1118); Muvatta, 23, (1, 295); Ebu Davud, Savm 42, (2405)<br/>Orucu Açmanın Mübah Olma Şartları | ORUÇ BÖLÜMÜ | Enes</h6></div></div><div class="card my-3"><div class="card-body"><p class="card-text">Biz çok şiddetli sıcak bir mevsimde, Ramazan ayında Resulullah (sav) ile birlikte sefere çıktık. Hararetin şiddetinden herkes elini başına koyuyordu. Aramızda oruçlu olarak sadece Resulullah (sav) ile İbnu Ravaha vardı. </p><h6 class="card-text text-muted m-0 text-right">Buhari, Savm 35; Müslim, Savm 108, (1122); Ebu Davud, Savm 44, (2409)<br/>Orucu Açmanın Mübah Olma Şartları | ORUÇ BÖLÜMÜ | Ebu'd-Derda</h6></div></div><div class="card my-3"><div class="card-body"><p class="card-text">Bir sefer dönüşü Resulullah (sav)'ı uğradım. Bana: "Ey Ebu Ümeyye, sabah yemeğini bekle (beraber yiyelim)" buyurdular. Ben: "Oruçluyum" dedim. "Öyleyse gel yaklaş, sana yolcudan haber vereyim (de dinle!" dedi ve devamla:) "Allah Teala Hazretleri yolcudan orucu ve namazın yarısını kaldırdı" buyurdu. </p><h6 class="card-text text-muted m-0 text-right">Nesai, Savm 50, (4, 178)<br/>Orucu Açmanın Mübah Olma Şartları | ORUÇ BÖLÜMÜ | Amr İbnu Ümeyye ed-Damri</h6></div></div><div class="card my-3"><div class="card-body"><p class="card-text">Malikoğullarından ismi Enes İbnu Malik olan bir adamdan anlatıldığına göre, demiştir ki: "Resulullah (sav) buyurdular ki: "Allah Teala Hazretleri, yolcudan namazın yarısını kaldırdı, oruca da yeme hususunda ruhsat tanıdı. Ayrıca çocuk emziren ve hamile kadınlara, çocukları hususunda endişe ettikleri takdirde, orucu yeme ruhsatı tanıdı." </p><h6 class="card-text text-muted m-0 text-right">Ebu Davud, Savm 43, (2408); Tirmizi, Savm 21, (715); Nesai, Savm 51, (4,180-182), 62, (4,190); İbnu Mace, Sıyam 12, (1668)<br/>Orucu Açmanın Mübah Olma Şartları | ORUÇ BÖLÜMÜ | Abdullah İbnu Ka'b</h6></div></div><div class="card my-3"><div class="card-body"><p class="card-text">Ramazan'da Enes İbnu Malik (ra)'in yanına geldim. Sefer hazırlığı yapıyordu. Devesi hazırlandı, yolculuk elbisesini giydi. Yemek getirtip yedi. Ben kendisine: "(Yola çıkarken orucu bozmak) sünnet midir?"diye sordum. "Evet!" dedi ve bineğine atlayıp yola çıktı. </p><h6 class="card-text text-muted m-0 text-right">Tirmizi, Savm 76, (799,800)<br/>Orucu Açmanın Mübah Olma Şartları | ORUÇ BÖLÜMÜ | Muhammed İbnu Ka'b</h6></div></div><div class="card my-3"><div class="card-body"><p class="card-text">İmam Malik'e ulaştığına göre, Hz. Ömer (ra) Ramazan ayında yolcu ise ve Medine'ye günün başında gireceğini tahmin etmişse, oruçlu olarak şehre girerdi. </p><h6 class="card-text text-muted m-0 text-right">Muvatta, Sıyam 27, (1, 296)<br/>Orucu Açmanın Mübah Olma Şartları | ORUÇ BÖLÜMÜ | Bilinmiyor</h6></div></div><div class="card my-3"><div class="card-body"><p class="card-text">Dihye İbnu Halife (ra), Ramazan'da Dımeşk'e bağlı köylerden (Mizze adındaki) birinden çıkıp Fustat'tan Akabe köyüne olan mesafe kadar bir yol aldı. Bu mesafe üç millik bir uzaklıktı. Dihye ve beraberindekilerden bir kısmı (o gün) orucu yediler. Bir kısmı ise orucu yemeyi uygun görmediler. Dihye köyüne dönünce; "Vallahi bugün, vukua geleceği hiç aklımdan geçmeyen bir hadise ile karşılaştım: Bir kısım kimseler Resulullah (sav)'ın ve ashabı'nın sünnetini beğenmediler" dedi. Bunu, o gün orucu açmayanlar için söylemişti. Dihye (ra) bu hayıflanmasını şöyle noktaladı: "Allahım artık beni yanına al!" </p><h6 class="card-text text-muted m-0 text-right">Ebu Davud, Savm 46, (24l3)<br/>Orucu Açmanın Mübah Olma Şartları | ORUÇ BÖLÜMÜ | Mansur el-Kelbi</h6></div></div><div class="card my-3"><div class="card-body"><p class="card-text">Ben, Resulullah (sav)'ın ashabından olan Ebu Basra el-Gıfari (ra) ile Fustat'tan yola çıkan bir gemide Ramazan'da beraberdim. (İskenderiye'ye gitmek istiyordu. Ebu Basra ve beraberindekiler) gemiye çıkarıldı. Daha evleri tamamen geçmemişti ki sofra emretti. Sabah yemeği getirildi. Bana da: "Yaklaş (beraber yiyelim)" dedi. Ben: "Evleri hala görmüyor musun?" dedim. Bana "Yoksa sen Resulullah (sav)'ın sünnetinden hoşlanmıyor musun?" dedi. Bunun üzerine o yedi, ben de yedim. </p><h6 class="card-text text-muted m-0 text-right">Ebu Davud, Savm 45,(2412)<br/>Orucu Açmanın Mübah Olma Şartları | ORUÇ BÖLÜMÜ | Ubeyd İbnu Cübeyr</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Kim sefer sırasında Ramazan'a erer ve beraberinde kendisini karnını doyuracak yere götürecek bir bineği varsa nerede olursa olsun orucunu tutsun." </p><h6 class="card-text text-muted m-0 text-right">Ebu Davud, Savm 44, (2410, 2411)<br/>Orucu Açmanın Mübah Olma Şartları | ORUÇ BÖLÜMÜ | Seleme İbnu'l'Muhabbak</h6></div></div><div class="card my-3"><div class="card-body"><p class="card-text">İbnu Ömer (ra) diyor ki: "Ramazanı, hastalık ve sefer sebebiyle yiyenler, onu peş peşe tutarlar." </p><h6 class="card-text text-muted m-0 text-right">Muvatta, Sıyam 45, (1, 304)<br/>Orucu Yemeyi Gerektiren Şeyler | ORUÇ BÖLÜMÜ | Nafi'</h6></div></div><div class="card my-3"><div class="card-body"><p class="card-text">Ebu Hüreyre ve İbnu Abbas (ra) Ramazan orucunun kazası hususunda ihtilaf ettiler. Biri: "Araları açılabilir" dedi. Diğeri, "açılmaz!" dedi. Ben hangisinin "açılabilir" dediğini, hangisinin de "açılamaz!" dediğini bilmiyorum. </p><h6 class="card-text text-muted m-0 text-right">Muvatta, Savm 46, (1,304)<br/>Orucu Yemeyi Gerektiren Şeyler | ORUÇ BÖLÜMÜ | İbnu Şihab</h6></div></div><div class="card my-3"><div class="card-body"><p class="card-text">Üzerimde Ramazan orucu bulunurdu da ben onları ancak Şaban ayında kaza edebilirdim. Bu, Resulullah (sav)'ın mevkii sebebiyle idi. </p><h6 class="card-text text-muted m-0 text-right">Buhari, Savm 40; Müslim, Sıyam 151, (1146); Muvatta, Sıyam 54, (1, 308); Ebu Davud, Savm 40, (2399); Tirmizi, Savm 66, (783); Nesai, Savm 64, (4, 191)<br/>Orucu Yemeyi Gerektiren Şeyler | ORUÇ BÖLÜMÜ | Aişe</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Kim üzerinde oruç borcu olduğu halde ölürse, velisi ona bedel tutar." </p><h6 class="card-text text-muted m-0 text-right">Buhari, Savm 42; Müslim, Sıyam 153, (1174); Ebu Davud, Savm 41, (2400)<br/>Orucu Yemeyi Gerektiren Şeyler | ORUÇ BÖLÜMÜ | Aişe</h6></div></div><div class="card my-3"><div class="card-body"><p class="card-text">Bir kadın Resulullah (sav)'a gelerek: "Annem vefat etti, üzerinde de nezir orucu borcu var, kendisine bedel oruç tutabilir miyim?" dedi. Resulullah: "Annen üzerinde borç olsaydı da sen ödeyiverseydin, bu borç onun yerine ödenmiş olur muydu?" diye sordu. Kadın: "Evet!" deyince, Aleyhissalatu vesselam: "Öyleyse annene bedel oruç tut!" buyurdu. </p><h6 class="card-text text-muted m-0 text-right">Buhari, Savm 42; Müslim, Savm 156, (1148); Ebu Davud, Eyman 25, (3307, 3308); Tirmizi, Savm 22, (716)<br/>Orucu Yemeyi Gerektiren Şeyler | ORUÇ BÖLÜMÜ | İbnu Abbas</h6></div></div><div class="card my-3"><div class="card-body"><p class="card-text">İmam Malik'e ulaştığına göre İbnu Ömer (ra), bir kimsenin diğer bir kimse yerine oruç tutmasını veya bir kimsenin başka bir kimse yerine namaz kılmasını münker addederdi. </p><h6 class="card-text text-muted m-0 text-right">Muvatta, Sıyam 43, (1,303)<br/>Orucu Yemeyi Gerektiren Şeyler | ORUÇ BÖLÜMÜ | Bilinmiyor</h6></div></div><p class="mb-5"><a class="btn btn-success m-1" href="/hadisler/sayfa-213.html">Önceki Sayfa</a><a class="btn btn-success m-1" href="/hadisler/sayfa-215.html">Sonraki Sayfa</a></p></body></html>
