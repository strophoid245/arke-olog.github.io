<!DOCTYPE html><html><head><title>Sayfa 189 - Hadisler - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><div class="card my-3"><div class="card-body"><p class="card-text">Resulullah (sav) geceleyin duvarları alçak olan hücresinde namaz kılardı. Halk bu sebeple Aleyhissalatu Vesselam'ın karaltısını (siluetini) görürdü. Böylece onlar da kalkıp geceleyin, O'na uyarak (Onunki gibi namaz kıldılar. Sabah olunca bu durumu konuştular. Resulullah (sav) ikinci gecede de kalktı, halk da aynı şekilde yaptı. Üçüncü gece de aynı şey tekerrür etti. Bundan sonra Resulullah oturdu ve çıkmadı. Sabah olunca durumu medar-ı bahs ettiler, sebebini sordular. Efendimiz şu cevabı verdi: "Gece namazının sizlere farz olmasından korktum." </p><h6 class="card-text text-muted m-0 text-right">Buhari, Ezan 80, Libas 43; Ebu Davud, Salat 243, (1126)<br/>Me'mum (İmama Uyan) İle İlgili Hükümler | NAMAZ BÖLÜMÜ | Aişe</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "İkametin okunduğunu duydunuz mu namaza yürüyün. Sakin ve vakur olmayı unutmayın. Sakın koşuşmayın. Yetiştiğiniz yerden kılın, kaçırdığınız kısmı tamamlayın." </p><h6 class="card-text text-muted m-0 text-right">Buhari, Ezan 23, Cuma 18; Müslim, Mesacid 151, (602); Muvatta, Salat 4, (1, 68-69); Ebu Davud, Salat 66, (672-573); Tirmizi, Salat 244, (327); Nesai, İmamet 67, (2,114-116)<br/>Me'mum (İmama Uyan) İle İlgili Hükümler | NAMAZ BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Resulullah (sav)'ı işittim, kadınlara diyordu ki: "Sizden kim Allah'a ve ahiret gününe iman ediyorsa, erkekler başlarını kaldırıncaya kadar başını yerden kaldırmasın, böylece erkeklerin avretlerini görmekten korunmuş olur." </p><h6 class="card-text text-muted m-0 text-right">Ebu Davud, Salat 146, (851)<br/>Me'mum (İmama Uyan) İle İlgili Hükümler | NAMAZ BÖLÜMÜ | Esma Bintu Ebi Bekr</h6></div></div><div class="card my-3"><div class="card-body"><p class="card-text">Resulullah (aleyhissaldtu vessel&m) bize, içinde Kur'an'm cehren okunduğu bir namaz kıldırdı. Namazda kıraatta bir iltibasta bulundu. Namazdan çıkınca yüzünü bize çevirdi ve: "Kıraati cehren okuduğum zaman siz de okuyor musunuz?" diye sordu. Bazılarımız: "Evet bunu yapıyoruz!" dediler. Resulullah (sav): "Sakın ha! Ben kendi kendime: "Kim, ben okurken okuyarak benden okumayı kapmaya çalışıyor?" diyordum. Kur'an'ı cehren okuduğum zaman, Kur'an'dan Fatiha hariç hiçbir şeyi okumayın" buyurdular. </p><h6 class="card-text text-muted m-0 text-right">Ebu Davud, Salat 136, (823, 824); Tirmizi, Salat 232, (311); Nesai, İftitah 29, (2,141)<br/>Me'mum (İmama Uyan) İle İlgili Hükümler | NAMAZ BÖLÜMÜ | Ubadetu'bnu's-Samit</h6></div></div><div class="card my-3"><div class="card-body"><p class="card-text">Resulullah (sav) öğle namazına durdu. Bir adam da arkasında Sebbihisme Rabbike'l-A'la suresini okumaya başladı. Resulullah (sav) namazdan çıkınca: "Kimdi okuyan?" diye sordu. Adam: "Bendim!" dedi. Bunun üzerine: "Hakikaten anladım ki biriniz bunu benden cezbedip aldı." </p><h6 class="card-text text-muted m-0 text-right">Müslim, Salat 47, (398); Ebu Davud, Salat 138, (828); Nesai, İftitah 27, 28, (2,140-141)<br/>Me'mum (İmama Uyan) İle İlgili Hükümler | NAMAZ BÖLÜMÜ | İmran İbnu Husayn</h6></div></div><div class="card my-3"><div class="card-body"><p class="card-text">Resulullah (sav) namazda (cehri olarak) kıraatte bulunuyordu. Bir kısmını okumayı terketti. (Namazdan sonra, cemaatten) bir adam: "Ey Allah'ın Resulü, şu şu ayetleri okumayı terkettiniz!" dedi. Resulullah: "Niye bana hatırlatmadın?" buyurdular. (Bir rivayette şu ziyade gelmiştir: "(Adam)... ben onların neshedildiğini zannetmiştim.") </p><h6 class="card-text text-muted m-0 text-right">Ebu Davud, Salat 163, (907)<br/>Me'mum (İmama Uyan) İle İlgili Hükümler | NAMAZ BÖLÜMÜ | Müsevver İbnu Yezid el'Maliki</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Ey Ali, namazda (takılırsa) imamı açma!" </p><h6 class="card-text text-muted m-0 text-right">Ebu Davud, Salat 164, (903)<br/>Me'mum (İmama Uyan) İle İlgili Hükümler | NAMAZ BÖLÜMÜ | Ali</h6></div></div><div class="card my-3"><div class="card-body"><p class="card-text">Bişr İbnu Mihcan babasından anlattığına göre, babası (Mihcan) Resulullah (sav)'ın meclisinde idi. O sırada namaz için ezan okundu. Resulullah (sav) kalktı, namaz kıldı ve döndü. Mihcan hala yerindeydi. "Herkesle beraber namaz kılmana mani olan şey nedir, sen müslüman değil misin?" diye sordu. Mihcan: "Elbette müslümanım, ancak ben ailemle namazımı kılmıştım!"dedi. Efendimiz: "Mescide geldiğin zaman namaza kalkılırsa kılmış bile olsan cemaatle birlikte sen de katl." buyurdu. </p><h6 class="card-text text-muted m-0 text-right">Muvatta, Salatu'l-Cema'a 8, (1, 132); Nesai, İmamet 53,(2,112)<br/>Me'mum (İmama Uyan) İle İlgili Hükümler | NAMAZ BÖLÜMÜ | Bişr İbnu Mihcan</h6></div></div><div class="card my-3"><div class="card-body"><p class="card-text">Anlattığına göre, bir adam kendisine sordu: "Ben evde namazımı kılıp sonra da imamla namaza yetişiyorum; onunla da namaz kılayım mı?" "Evet" deyince adam tekrar sordu: "Peki, bunlardan hangisini (farz olan) namazım yapayım?" "Bu senin elinde mi?" dedi, "bu Allah'a kalmıştır, dilediğini (asıl farz olan) namazın yerine sayar!" </p><h6 class="card-text text-muted m-0 text-right">Muvatta, Salatu'l-Cema'a 9, (1, 133)<br/>Me'mum (İmama Uyan) İle İlgili Hükümler | NAMAZ BÖLÜMÜ | İbnu Ömer</h6></div></div><div class="card my-3"><div class="card-body"><p class="card-text">Süleyman Mevla Meymune'nin İbnu Ömer (ra)'den naklettiğine göre, İbnu Ömer şunu anlatmıştır: "Resulullah (sav) buyurdular ki: "Bir günde aynı namazı iki sefer kılmayın." </p><h6 class="card-text text-muted m-0 text-right">Ebu Davud, Salat 68, (579); Nesai, İmamet 56, (2,114)<br/>Me'mum (İmama Uyan) İle İlgili Hükümler | NAMAZ BÖLÜMÜ | Süleyman Mevla Meymune</h6></div></div><div class="card my-3"><div class="card-body"><p class="card-text">İbnu Ömer (ra) diyordu ki: "Kim akşamla sabahı kılar sonra da bu namazlarda imama yetişirse, onlara dönmesin." </p><h6 class="card-text text-muted m-0 text-right">Muvatta, Salatu'l-Cema'a 12, (1, 133)<br/>Me'mum (İmama Uyan) İle İlgili Hükümler | NAMAZ BÖLÜMÜ | Nafi'</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Namaz için ikamet okununca farzdan başka namaz yoktur (kılınmaz)." </p><h6 class="card-text text-muted m-0 text-right">Müslim, Müsafirin 63, (710); Ebu Davud, Salat 294, (1266); Tirmizi, Salat 312, (421); Nesai, İmamet 60, (2, 126)<br/>Me'mum (İmama Uyan) İle İlgili Hükümler | NAMAZ BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Hz. Ömer (ra), mescide geldiği vakit, cemaat namazı kılmış ise hemen farza başlardı, ondan önce başka namaz kılmazdı. </p><h6 class="card-text text-muted m-0 text-right">Muvatta, Kasru's-Salat 75, (1, 168)<br/>Me'mum (İmama Uyan) İle İlgili Hükümler | NAMAZ BÖLÜMÜ | Rebia İbnu Ebi Abdirrahman</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "İmam namazı kılıp teşehhüdü tamamladıktan sonra, selam vermezden önce hades vaki olsa (yani abdesti bozulsa), namazı tamamlanmıştır, namazını tamamlayan cemaatteki diğer kimselerin namazı da tamamlanmıştır." </p><h6 class="card-text text-muted m-0 text-right">Ebu Davud, Salat 74, (617); Tirmizi, Salat 300, (408)<br/>Me'mum (İmama Uyan) İle İlgili Hükümler | NAMAZ BÖLÜMÜ | Abdullah İbnu Amr İbni'l-As</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "(imamlar) sizin için kılarlar. Doğru kılarlarsa (sevabı) sizedir. Hatalı kılarlarsa (sizin namazınızın sevabı) sizedir, hata onların aleyhlerinedir." </p><h6 class="card-text text-muted m-0 text-right">Buhari, Ezan 55<br/>Me'mum (İmama Uyan) İle İlgili Hükümler | NAMAZ BÖLÜMÜ | Ebu Hüreyre</h6></div></div><p class="mb-5"><a class="btn btn-success m-1" href="/hadisler/sayfa-188.html">Önceki Sayfa</a><a class="btn btn-success m-1" href="/hadisler/sayfa-190.html">Sonraki Sayfa</a></p></body></html>
