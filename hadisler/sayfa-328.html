<!DOCTYPE html><html><head><title>Sayfa 328 - Hadisler - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><div class="card my-3"><div class="card-body"><p class="card-text">Bera İbnu Azib (ra)'e ait bir at, Ensar'dan bir zatın bahçesine girdi ve zarar meydana getirdi. Resulullah (sav), bunun üzerine: "Mal sahibinin, malını gündüzleyin; hayvan (mevaşi) sahibinin de hayvanını geceleyin muhafaza etmesine hükmetti." </p><h6 class="card-text text-muted m-0 text-right">Muvatta, Akdiye 37, (2, 747, 748); Ebu Davud, Büyu 92, (3569, 3670); İbnu Mace, Ahkam 13, (2332)<br/>Resulullah (sav)'ın Hükme Bağladığı Davalar | KAZA (DAVA) VE HÜKÜM BÖLÜMÜ | Haram İbnu Sa'd İbnu Muhaysa</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Kim başkasının tarlasına onların izni olmadan ekim yaparsa, ektiğinde hiçbir hakka sahip olamaz, ona sadece nafakası verilir." </p><h6 class="card-text text-muted m-0 text-right">Tirmizi, Ahkam 29, (1366); Ebu Davud, Büyu 33, (3403); İbnu Mace, Ruhun 13, (2466)<br/>Resulullah (sav)'ın Hükme Bağladığı Davalar | KAZA (DAVA) VE HÜKÜM BÖLÜMÜ | Rafi İbnu Hadic</h6></div></div><div class="card my-3"><div class="card-body"><p class="card-text">İki kişi, bir hurma ağacının harimi hususunda ihtilaf ederek Resulullah (sav)'a başvurdular. Resulullah (sav) ağacın ölçülmesini emir buyurdular. Yedi veya beş zira' olduğu tesbit edildi. Aleyhissalatu vesselam (harimin) o kadar olmasına hükmetti. </p><h6 class="card-text text-muted m-0 text-right">Ebu Davud, Akdiye 31, (3640)<br/>Resulullah (sav)'ın Hükme Bağladığı Davalar | KAZA (DAVA) VE HÜKÜM BÖLÜMÜ | Ebu Said</h6></div></div><div class="card my-3"><div class="card-body"><p class="card-text">Said İbnu'l-As (ra) hazretleri İbnu Ömer (ra)'den naklen anlatıyor: "Resulullah (sav) buyurdular ki: "Mü'min, haram kana bulaşmadıkça dininde genişlik içindedir." Said İbnu'l-As der ki: "İbnu Ömer (ra) (Resulullah'ın sözünden sonra şunu) söylediler: "Kişi, nefsini bulaştırdığı taktirde, kurtuluşu olmayan çok ciddi amellerden biri, haksız yere haram kan dökmesidir." </p><h6 class="card-text text-muted m-0 text-right">Buhari, Diyat 1<br/>Katlden Nehy | KATL BÖLÜMÜ | Said İbnu'l-As</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Her günahı Allah'ın mağfiret buyurması muhtemeldir. Ancak bilerek mü'mini öldüren veya kafir olarak ölen kimse hariç..." </p><h6 class="card-text text-muted m-0 text-right">Nesai, Tahrim 1, (7,81)<br/>Katlden Nehy | KATL BÖLÜMÜ | Muaviye İbnu Ebi Süfyan</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Mü'minin öldürülmesi, Allah katında dünyanın zevalinden daha büyük (bir hadise)dir." </p><h6 class="card-text text-muted m-0 text-right">Nesai, Tahrim 2, (7, 83)<br/>Katlden Nehy | KATL BÖLÜMÜ | Büreyde</h6></div></div><div class="card my-3"><div class="card-body"><p class="card-text">Ebu Hüreyre ve Ebu Said (ra)'i dinledim. Resulullah (sav)'ın şöyle söylediğini müzakere ediyorlardı: "Eğer sema ve arz ehli bir mü'minin kanını (haksız yere dökmede) iştirak etselerdi, Allah her ikisini birden cehenneme atardı." </p><h6 class="card-text text-muted m-0 text-right">Tirmizi, Diyat 8, (1398)<br/>Katlden Nehy | KATL BÖLÜMÜ | Ebu'l-Hakem el-Beceli</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "İman, ihanetle öldürmeye bağdır, mü'min ihanet suretiyle öldürülmez." </p><h6 class="card-text text-muted m-0 text-right">Ebu Davud, Cihad 169, (2769)<br/>Katlden Nehy | KATL BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Resulullah (sav) buyurdular ki; "Yeryüzünde haksız yere öldürülen bir insan yoktur ki katilin günahından bir misli Hz. Adem'in ilk oğluna (Kabil'e) gitmemiş olsun. Çünkü o, haksız öldürme yolunu ilk açandır." </p><h6 class="card-text text-muted m-0 text-right">Buhari, Diyat 2, Enbiya 1, İ'tisam 15; Müslim, Kasame 27, (1677); Tirmizi, İlm 14, (2675); Nesai, Tahrim 1, (7, 82)<br/>Katlden Nehy | KATL BÖLÜMÜ | İbnu Mes'ud</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "(Kıyamet günü) bir adam bir başkasının elinden tutmuş olarak gelir ve: "Ey Rabbim! Bu, beni öldürdü!" der. Aziz ve celil olan Allah da: "Onu niye öldürdün?" diye sorar. Adam: "İzzet senin için olsun diye öldürdüm!" der. Rab Teala: "İzzet benim içindir!" buyurur. Bir başka adam da bir başkasının elinden tutmuş olarak gelir ve: "Ey Rabbim! Bu, beni öldürdü!" der. Aziz ve Celil olan Allah: "Onu niye öldürdün?" diye sorar. Adam: "İzzet falancanın olsun diye öldürdüm!" der. Rab Teala: "İzzet falancanın değildir!" buyurur. Adam (öbürünün) günahıyla döner." </p><h6 class="card-text text-muted m-0 text-right">Nesai, Tahrim 2, (7,84)<br/>Katlden Nehy | KATL BÖLÜMÜ | İbnu Mes'ud</h6></div></div><div class="card my-3"><div class="card-body"><p class="card-text">Anlattığına göre şöyle demiştir: "Ey Allah'ın Resulü! Ben küffardan bir adama rastlasam ve aramızda mukatele çıksa. O kılıcıyla vurup elimin birini kesip atsa. Sonra adam (sıkışıp) bana karşı bir ağaca sığınsa ve: "Allah için Müslüman oldum!" dese, bu sözünden sonra ben onu öldürebilir miyim?" Resulullah (sav): "Hayır! Sakın onu öldürme" buyurdu. Ben ısrar ettim: "Ama ey Allah'ın Resulü! O benim bir elimi kesti ve sonra Müslüman olduğunu söyledi" dedim. Resulullah (sav): "Hayır! Sakın onu öldürme, eğer öldürürsen, o adam, sen onu öldürmezden önceki senin makamındadır ve sen de, onun söylediği kelimeyi söylemezden önceki durumunda olursun!" buyurdular." </p><h6 class="card-text text-muted m-0 text-right">Buhari, Diyat 1, Megazi 11; Müslim, İman 165, (95); Ebu Davud, Cihad 104, (2644)<br/>Katlden Nehy | KATL BÖLÜMÜ | Mikdad İbnu'l-Esved</h6></div></div><div class="card my-3"><div class="card-body"><p class="card-text">Resulullah (sav), Furat İbnu Hayyan'ın öldürülmesini emretti. Bu adam Ebu Süfyan'ın casusu ve aynı zamanda Ensar'dan bir zatın halifi (müttefiki) idi. Derken o, Ensar'dan müteşekkil bir halkaya uğradı ve: "Ben Müslümanım!" dedi. Bunun üzerine: "Ey Allah'ın Resulü! Furat İbnu Hayyan "Ben Müslümanım" diyor!" denildi. Resulullah (sav) da: "Sizden bir kısım erkekler var. Kendilerini (dilleriyle itiraf ettikleri) imanlarına havale ediyor (söylediklerini tasdik ediyor)uz. İşte onlardan biri de Furat İbnu Hayyan'dır" buyurdular. </p><h6 class="card-text text-muted m-0 text-right">Ebu Davud, Cihad 109, (2652)<br/>Katlden Nehy | KATL BÖLÜMÜ | Harise İbnu Mudarrib</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Allah'tan başka ilah olmadığına ve benim de Allah'ın Resulü bulunduğuma şehadet eden kimsenin kanı, üç hal dışında helal değildir: Zina yapan dul. Cana can kısas. Dinden çıkıp cemaatten ayrılan." </p><h6 class="card-text text-muted m-0 text-right">Buhari, Diyat 6; Müslim, Kasame 25, (1676); Ebu Davud, Hudud 1, (4352); Tirmizi, Diyat 10, (1402); Nesai, Tahrim 5, (7, 90, 91), Kasame 5, (8, 13)<br/>Katlin Mübah Olduğu Yerler | KATL BÖLÜMÜ | İbnu Mes'ud</h6></div></div><div class="card my-3"><div class="card-body"><p class="card-text">Resulullah (sav)'a bir adam gelerek: "Ey Allah'ın Resulü! Bir adam gelip malımı almaya kalkarsa (ne yapayım)?" dedi. "Ona Allah'ı hatırlat!" cevabını verdi. Adam tekrar: "Hatırlamazsa ne yapayım?)" dedi. Aleyhissalatu vesselam: "Etrafındaki Müslümanlardan yardım talep et!" buyurdu. Adam: "Etrafımda hiç Müslüman yoksa ne yapayım?" dedi. "Öyleyse sultandan yardım iste!" buyurdu. Adam: "Sultan benden uzaksa?" dedi. Aleyhissalatu vesselam: "Bir ahiret şehidi oluncaya veya malını koruyuncaya kadar malın için mücadele et!" buyurdular. </p><h6 class="card-text text-muted m-0 text-right">Nesai, Tahrim 21, (7,113)<br/>Katlin Mübah Olduğu Yerler | KATL BÖLÜMÜ | Muharik</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Sihirbaza tatbik edilecek hadd cezası kılıçla vurmaktır." </p><h6 class="card-text text-muted m-0 text-right">Tirmizi, Hudud 27, (1460)<br/>Katlin Mübah Olduğu Yerler | KATL BÖLÜMÜ | Cündüb</h6></div></div><p class="mb-5"><a class="btn btn-success m-1" href="/hadisler/sayfa-327.html">Önceki Sayfa</a><a class="btn btn-success m-1" href="/hadisler/sayfa-329.html">Sonraki Sayfa</a></p></body></html>
