<!DOCTYPE html><html><head><title>Sayfa 344 - Hadisler - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><div class="card my-3"><div class="card-body"><p class="card-text">Resulullah (sav)'a: "Sen Rab Teala'nı hiç gördün mü?" diye sordum. "Nurdur, ben O'nu nasıl görürüm" buyurdular. </p><h6 class="card-text text-muted m-0 text-right">Müslim, İman 291, (178); Tirmizi, Tefsir, Necm, (3278)<br/>Rü'yetullah - Allah'ın Görülmesi | KIYAMET VE KIYAMETLE İLGİLİ MESELELER BÖLÜMÜ | Ebu Zerr</h6></div></div><div class="card my-3"><div class="card-body"><p class="card-text">Hz. Aişe (ra)'ye dedim ki: "Ey anneciğim! Muhammed (sav) Rabbini gördü mü?" Bu soru üzerine: "Söylediğin sözden tüylerim ürperdi. Senin üç hatalı sözden haberin yok mu? Kim onları sana söylerse yalan söylemiş olur. Şöyle ki: Kim sana: "Muhammed Rabbini gördü" derse yalan söylemiş olur. (Hz. Aişe bu noktada, sözüne delil olarak) şu ayeti okudu. (Mealen): "Onu gözler idrak edemez, O ise gözleri idrak eder" (En'am 103). Devamla dedi ki: "Kim sana derse ki Muhammed yarın olacak şeyi bilir, yalan söylemiştir. Zira ayet-i kerimede (mealen): "Hiçbir nefis yarın ne kesbedeceğini bilemez" (Lokman 34) buyrulmuştur. Kim sana Muhammed'in vahiyden bir şey gizlediğini söylerse o da yalan söylemiştir. Çünkü ayet-i kerimede (mealen): "Ey Peygamber! Sana Rabbinden her indirileni tebliğ et. Şayet bunu yapmazsan Allah'ın risaletini tebliğ etmiş olmazsın" (Maide 67) buyrulmuştur. Lakin Resulullah (sav) Cibril'i (suret-i asliyesinde) iki sefer görmüştür." </p><h6 class="card-text text-muted m-0 text-right">Buhari, Tefsir, Maide 7, Bed'ü'l-Halk 6, Tefsir, Necm 1, Tevhid 4; Müslim, İman, 287, (177); Tirmizi, Tefsir, En'am (3070)<br/>Rü'yetullah - Allah'ın Görülmesi | KIYAMET VE KIYAMETLE İLGİLİ MESELELER BÖLÜMÜ | Mesruk</h6></div></div><div class="card my-3"><div class="card-body"><p class="card-text">Resulullah (sav) (bir gün) şöyle hitap ettiler: "Ey insanlar! Allah Teala hazretleri tayyibtir, tayyibten başka bir şey kabul etmez. Allah'ın mü'minlere emrettiği şeyler, peygambere emretmiş olduklarının aynısıdır. Nitekim Allah Teala hazretleri (peygamberlere): "Ey Peygamberler, temiz olanlardan yiyin de salih amel işleyin" (Mü'minun 51) emretmiş, mü'minlere de: "Ey iman edenler, size rızık olarak verdiklerimizin temizlerinden yiyin" (Bakara 172) diye emirde bulunmuştur." Sonra seferi uzatıp, saçı başı dağınık, toz-toprak içinde kalan ve elini semaya kaldırıp: "Ey Rabbim, ey Rabbim" diye dua eden bir yolcuyu zıkredip, dedi ki: "Bu yolcunun yediği haram, içtiği haram, giydiği haramdır ve (netice itibariyle) haramla beslenmektedir. Peki böyle bir kimsenin duasına nasıl icabet edilir?" buyurdular. </p><h6 class="card-text text-muted m-0 text-right">Müslim, Zekat 65, (1015); Tirmizi, Tefsir, Bakara,(2992)<br/>Helal Kazanca Teşvik; Haramdan Sakındırma | KESB (KAZANÇ) BÖLÜMÜ | Ebu Hureyre</h6></div></div><div class="card my-3"><div class="card-body"><p class="card-text">Resulullah (sav)'ı işittim. Şöyle buyurmuşlardı: "Bir kısım insan vardır, Allah'ın mülkünden haksız bir surette mal elde etmeye girişirler. Halbuki bu, kıyamet günü onlara bir ateştir, başka değil." </p><h6 class="card-text text-muted m-0 text-right">Buhari, Hums 7; Tirmizi, Zühd 41, (2375)<br/>Helal Kazanca Teşvik; Haramdan Sakındırma | KESB (KAZANÇ) BÖLÜMÜ | Havle el-Ensariyye</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Şurası muhakkak ki, haramlar apaçık bellidir, helaller de apaçık bellidir. Bu ikisi arasında (haram veya helal olduğu) şüpheli olanlar vardır. İnsanlardan çoğu bunları bilmez. Bu durumda, kim şüpheli şeylerden kaçınırsa, dinini de, ırzını da tebrie etmiş olur. Kim de şüpheli şeylere düşerse harama düşmüş olur, tıpkı koruluğun etrafında sürüsünü otlatan çoban gibi ki, her an koruluğa düşebilecek durumdadır. Haberiniz olsun, her melikin bir koruluğu vardır, Allah'ın koruluğu da haramlarıdır. Haberiniz olsun, cesette bir et parçası var ki, eğer o sağlıklı olursa cesedin tamamı sağlıklı olur, eğer o bozulursa, cesedin tamamı bozulur. Haberiniz olsun bu et parçası kalptir." </p><h6 class="card-text text-muted m-0 text-right">Buhari, İman 39, Büyu 2; Müslim, Müsakat 107, (1599); Ebu Davud, Büyu 3, (3329, 3330); Tirmizi, Büyu 1, (1205); Nesai, Büyu 2, (7, 241)<br/>Helal Kazanca Teşvik; Haramdan Sakındırma | KESB (KAZANÇ) BÖLÜMÜ | Nu'man İbnu Beşir</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Helal, Allah Teala hazretlerinin kitabında helal kıldığı şeydir. Haram da Allah Teala hazretlerinin kitabında haram kıldığı şeydir. Hakkında sükut ettiği şey ise affedilmiştir. Onun hakkında sual külfetine girmeyiniz." [Rezin tahric etmiştir.] </p><h6 class="card-text text-muted m-0 text-right">Tirmizi, Libas 6, (1726); İbnu Mace, Et'ime 60, (3367)<br/>Helal Kazanca Teşvik; Haramdan Sakındırma | KESB (KAZANÇ) BÖLÜMÜ | Selman el-Farisi ve İbnu Abbas</h6></div></div><div class="card my-3"><div class="card-body"><p class="card-text">Resulullah aleyhissalatu vesselam buyurdular ki: "(Beni Adem'den) hiç kimse elinin emeğinden daha hayırlı bir taamı asla yememiştir. Allah'ın peygamberi Davud aleyhisselam elinin emeğini yerdi." </p><h6 class="card-text text-muted m-0 text-right">Buhari, Büyu 15<br/>Helal Kazanca Teşvik; Haramdan Sakındırma | KESB (KAZANÇ) BÖLÜMÜ | Mikdam İbnu Ma'dikerb</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Öyle bir devir gelecek ki, insanoğlu, aldığı şeyin helalden mi, haramdan mı oduğuna hiç aldırmayacak." [Rezin şu ziyadede bulunmuştur: "Böylelerinin hiç bir duası kabul edilmez."] </p><h6 class="card-text text-muted m-0 text-right">Buhari, Büyu 7, 23; Nesai, Büyu 2, (7, 243)<br/>Helal Kazanca Teşvik; Haramdan Sakındırma | KESB (KAZANÇ) BÖLÜMÜ | Ebu Hureyre</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Muhakkak ki yediğinizin en temizi kendi kesbinizden olandır. Muhakkak ki evladlarınız da kendi kesbinizdendir." </p><h6 class="card-text text-muted m-0 text-right">Ebu Davud, Büyu 79; Tirmizi, Ahkam, 22, (1358); Nesai, Büyu 1, (7, 249); İbnu Mace, Ticarat 1, (2137 ), 64, (2290)<br/>Mübah Olan Kazançlar | KESB (KAZANÇ) BÖLÜMÜ | Aişe</h6></div></div><div class="card my-3"><div class="card-body"><p class="card-text">Sanki Mudar kabilesine mensup uzun boylu bir kadın ayağa kalkıp: "Ey Allah'ın Resulü! Biz (kadın)lar babalarımız ve evladlarımız ve kocalarımız üzerine yüküz. Onların mallarında emirleri dışında, tasarrufu bize helal olan nedir?" diye sualde bulundu. Aleyhissalatu vesselam: "Size helal olan "taze"dir. Ondan hem yiyin, hem de hediye edin!" buyurdular." Ebu Davud der ki: "Tazeden maksad ekmek, sebze ve taze meyve gibi fazla kalınca bozulan yiyecekleridir." </p><h6 class="card-text text-muted m-0 text-right">Ebu Davud, Zekat 44, (1686)<br/>Mübah Olan Kazançlar | KESB (KAZANÇ) BÖLÜMÜ | Sa'd İbnu Ebi Vakkas</h6></div></div><div class="card my-3"><div class="card-body"><p class="card-text">Ebu Süfyan'ın karısı Hind, (Bir gün gelerek) "Ey Allah'ın Resulü" dedi. "Ebu Süfyan cimri bir adamdır. Bana ve çocuğuma yetecek miktarda (nafaka) vermiyor. Durumu idare için, onun bilmez tarafından, almam gerekiyor! (Ne yapayım?)" Aleyhissalatu vesselam: "Örfe göre sana ve çocuğuna kifayet edecek miktarda al!" buyurdular." </p><h6 class="card-text text-muted m-0 text-right">Buhari, Büyu 95, Mezalim 1, Nafakat 5, 9, 14, Eyman 3, Ahkam 14, 180; Müslim, Akdiye 7, (1714); Ebu Davud, Büyu 81, (3532); Nesai, Kudat 30, (8, 246)<br/>Mübah Olan Kazançlar | KESB (KAZANÇ) BÖLÜMÜ | Aişe</h6></div></div><div class="card my-3"><div class="card-body"><p class="card-text">Bir adam İbnu Abbas (ra)'a: "Yanımda bir devesi olan bir yetim var. Devesinin sütünden içebilir miyim?" diye sormuştu. İbnu Abbas şu cevabı verdi: "Eğer deve kaybolunca arıyor, katran vesairesini sürerek tedavisini yapıyor, su yalağını onarıyor, sulama gününde suyunu içiriyorsan yavruya zarar vermeden ve memeyi tamamen kurutmadan içebilirsin." </p><h6 class="card-text text-muted m-0 text-right">Muvatta, Sıfatu'n-Nebi 33, (2, 934)<br/>Mübah Olan Kazançlar | KESB (KAZANÇ) BÖLÜMÜ | Kasım İbnu Muhammed</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Üzerine ücret almada en haklı olduğunuz şey Kitabullah'tır." </p><h6 class="card-text text-muted m-0 text-right">Buhari, İcare 16 (muallak olarak kaydetmiştir), Tıbb 34<br/>Mübah Olan Kazançlar | KESB (KAZANÇ) BÖLÜMÜ | İbnu Abbas</h6></div></div><div class="card my-3"><div class="card-body"><p class="card-text">Anlatıldığına göre, kendisine mushaf yazmanın ücreti hakkında sorulmuştu. Şu cevapta bulundu: "Bunda bir beis yok. Onlar, bu işte, ressam durumundadırlar, ellerinin emeğini yemektedirler." [Rezin tahric etmiştir.] </p><h6 class="card-text text-muted m-0 text-right">Rezin<br/>Mübah Olan Kazançlar | KESB (KAZANÇ) BÖLÜMÜ | İbnu Abbas</h6></div></div><div class="card my-3"><div class="card-body"><p class="card-text">Hz. Ebu Bekr (ra) halife seçildiği zaman: "Kavmim biliyor ki, benim mesleğim ailemin nafakasını te'minden aciz değildir. Ancak şimdi Müslümanların işleriyle meşgulüm. Bu sebeple Ebu Bekr'in ailesi beytü'l-malden yiyecek, o da Müslümanlar için çalışacak" dedi. </p><h6 class="card-text text-muted m-0 text-right">Buhari, Büyu 15<br/>Mübah Olan Kazançlar | KESB (KAZANÇ) BÖLÜMÜ | Aişe</h6></div></div><p class="mb-5"><a class="btn btn-success m-1" href="/hadisler/sayfa-343.html">Önceki Sayfa</a><a class="btn btn-success m-1" href="/hadisler/sayfa-345.html">Sonraki Sayfa</a></p></body></html>
