<!DOCTYPE html><html><head><title>Sayfa 269 - Hadisler - Arkeolog</title><meta charset="utf-8"/><script src="/assets/script.js"></script></head><body><div class="card my-3"><div class="card-body"><p class="card-text">Biz [Resulullah (sav)'ın çıkardığı askeri] bir seferdeydik. Bir yerde konakladık. Yanımıza bir cariye gelip: "Obamızın efendisi Selim'i bir zehirli soktu. Onunla meşgul olacak erkekler de şu anda yoklar. Sizde rukye yapan biri var mı?" dedi. Bunun üzerine bizden rukye hususunda maharetini bilmediğimiz bir adam kalkıp onunla gitti ve adama okuyuverdi. Adam iyileşti. Kendisine otuz koyun verdiler. Bize sütünden içirdi. Ona: "Yahu sen rukye bilir miydin?" dedik. "Hayır, ben sadece Fatiha okuyarak rukye yaptım" dedi. Biz kendisine "Resulullah (sav)'a sormadan (bu verdiklerine) dokunma!" dedik. Medine'ye gelince, durumu ona söyledik. Aleyhissalatu vesselam "Fatiha'nın rukye olduğunu (tedavi maksadıyla okunacağını) sana kim söyledi? (verdikleri koyunları paylaşın, bana da bir hisse ayırın) buyurdular. </p><h6 class="card-text text-muted m-0 text-right">Buhari, Tıbb 39, 33, Icare 16, Fedailu'l-Kur'an 9; Müslim, Selam 66, (2201); Ebu Davud, Tıbb 19, (3900); Tirmizi, Tıbb 20, (2064,2065)<br/>Rukye Ve Temimlerin (Muskaların) Cevazı | TIBB VE RUKYE BÖLÜMÜ | Ebu Said</h6></div></div><div class="card my-3"><div class="card-body"><p class="card-text">Resulullah (sav): "Ümmetimden yetmişbin kişi (Mahşer'de) hesaba çekilmeden cennete girecektir!" buyurdular. Kendisine: "Ey Allah'ın Resulü! Bunlar kimlerdir?" diye sual edildi. "Onlar, kendilerini dağlatmayanlar, rukyeye başvurmayanlar, teşaüm'e (uğursuzluğa) inanmıyanlar ve Rabblerine tevekkül edenlerdir!" buyurdu. Ukkaşe (ra) kalkıp: "Ey Allah'ın Resulü! Dua buyur, Allah beni onlardan kılsın!" dedi. Aleyhissalatu vesselam: "Sen onlardansın" müjdesini verdi. Bir başkası daha kalkıp: "Ey Allah'ın Resulü! Beni de onlardan kılması için Allah'a dua ediver!" dedi. Aleyhissalatu vesselam: "O hususta Ukkaşe senden önce davrandı!" cevabını verdi. </p><h6 class="card-text text-muted m-0 text-right">Müslim, İman, 371, (218)<br/>Rukyenin Nehyi | TIBB VE RUKYE BÖLÜMÜ | İmran İbnu Husayn</h6></div></div><div class="card my-3"><div class="card-body"><p class="card-text">Resulullah (sav)'ı işittim, diyordu ki: "Rukyelerde, temimelerde (muskalarda), tivelelerde (muhabbet muskası) bir nevi şirk vardır." Bunu işiten bir kadın atılarak, (İbnu Mes'ud'a): "Böyle söylemeyin, benim gözüm ağrıyordu. Falan yahudiye gittim geldim. O bana rukye yaptı. Ağrım kesildi" dedi. Abdullah İbnu Mes'ud (ra) tereddüt etmeden, "Bu (ağrı) şeytanın işiydi, o eliyle dürtüyordu, sana rukye yapılınca vazgeçti. Bu durumda sana Resulullah (sav) gibi, şöyle söylemen kafidir: Ezhibi'l-bas Rabbe'n-nas eşfi ente'ş-Şafi, Laşifae illa şifauke, şifaen la yuğadiru sakamen. (Ey insanların Rabbi, acıyı gider, şifa ver, sen Şafisin. Senin şifandan başka bir şifa yoktur, hiçbir hastalık bırakmayan bir şifa istiyorum.)" </p><h6 class="card-text text-muted m-0 text-right">Ebu Davud, Tıbb 17, (3883)<br/>Rukyenin Nehyi | TIBB VE RUKYE BÖLÜMÜ | İbnu Mes'ud</h6></div></div><div class="card my-3"><div class="card-body"><p class="card-text">Resulullah (sav)'dan nüşre hakkında sorulmuştu: "O şeytan işidir!" buyurdu." </p><h6 class="card-text text-muted m-0 text-right">Ebu Davud, Tıbb 9, (3868)<br/>Rukyenin Nehyi | TIBB VE RUKYE BÖLÜMÜ | Cabir</h6></div></div><div class="card my-3"><div class="card-body"><p class="card-text">Abdullah İbnu Ukeym (ra)'ın yanına girdim. Kendisinde kızıllık vardı. "Temime (muska) takmıyor musun?" diye sordum. Bana şu cevabı verdi: "Bundan Allah'a sığınırım. Zira Resulullah (sav) şöyle buyurmuştu: "Kim bir şey takınırsa, ona havale edilir." </p><h6 class="card-text text-muted m-0 text-right">Tirmizi, Tıbb 24, (2073)<br/>Rukyenin Nehyi | TIBB VE RUKYE BÖLÜMÜ | İsa İbnu Hamza</h6></div></div><div class="card my-3"><div class="card-body"><p class="card-text">Resulullah (sav)'a taundan sual edilmişti. Şu cevabı verdi: "O, sizden öncekilere Allah'ın gönderdiği bir azabtı. (Şimdi) Allah onu mü'minlere bir rahmet kıldı. Taun çıkan memlekette bulunan bir kul, kendisine Allah'ın takdir ettiği şeyin ulaşacağını bilip, sevap umuduyla sabredip orada kalır ve dışarı çıkmazsa, mutlaka ona şehid sevabının bir misli verilir." </p><h6 class="card-text text-muted m-0 text-right">Buhari, Tıbb 31, Enbiya 50, Kader 15<br/>Taun Ve Veba | TIBB VE RUKYE BÖLÜMÜ | Aişe</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Bir yerde veba çıktığım duyarsanız oraya girmeyiniz, bulunduğunuz yerde veba çıkmışsa oradan ayrılmayınız." </p><h6 class="card-text text-muted m-0 text-right">Buhari, Tıbb 30, Enbiya 50, Hiyel 13; Müslim, Selam 92, (2218); Muvatta, Cami 23, (2, 896); Tirmizi, Cenaiz 66, (1065)<br/>Taun Ve Veba | TIBB VE RUKYE BÖLÜMÜ | Üsame</h6></div></div><div class="card my-3"><div class="card-body"><p class="card-text">Bana, Ferve İbnu Müseyk el'Muradi (ra)'nin şu sözünü dinleyen zat haber verdi: "Ey Allah'ın Resulü! dedim, "yanımızda Ebyen denen bir yer var. Burası bizim ekim yerimiz ve geçim kaynağımızdır. Ancak vebalı bir yerdir. (Bize ne yapmamızı tavsiye edersiniz)?" Aleyhissal&tu vesselam şu cevabı verdi: "Orayı tamamen bırak. Zira hastalığa yaklaşmada helak var!" </p><h6 class="card-text text-muted m-0 text-right">Ebu Davud, Tıbb 24, (3923)<br/>Taun Ve Veba | TIBB VE RUKYE BÖLÜMÜ | Yahya İbnu Abdillah İbnu Bahir</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Göz değmesi haktır. Eğer kaderi (delip) geçecek bir şey olsaydı, bu göz değmesi olurdu. Yıkanmanız taleb edilirse yıkanıverin." [Tirmizi'de "GÖZ değmesi haktır" ibaresi yoktur.] </p><h6 class="card-text text-muted m-0 text-right">Müslim, Selam 42, (2188); Tirmizi, Tıbb 19, (2063)<br/>Göz Değmesi | TIBB VE RUKYE BÖLÜMÜ | İbnu Abbas</h6></div></div><div class="card my-3"><div class="card-body"><p class="card-text">Resulullah (sav): "Göz değmesi haktır" demiştir. (Buhari dışındaki rivayetlerde: "Dövme yapmayı da yasakladı" ziyadesi vardır.) </p><h6 class="card-text text-muted m-0 text-right">Buhari, Tıbb 36, Libas 86; Müslim, Selam 41, (2187); Ebu Davud, Tıbb 15, (3879)<br/>Göz Değmesi | TIBB VE RUKYE BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Göze değene (ain) abdest alması emredilir, onun abdest suyu alınır, bununla göz değmesine uğrayan (mani) yıkanırdı. </p><h6 class="card-text text-muted m-0 text-right">Ebu Davud, Tıbb 15, (3880)<br/>Göz Değmesi | TIBB VE RUKYE BÖLÜMÜ | Aişe</h6></div></div><div class="card my-3"><div class="card-body"><p class="card-text">Ravi, babasından şunları işittiğini anlatmıştır: "Babam Sehl (ra) (Cuhfe yakınlarındaki) Harrar nam mevkide yıkandı. Üzerindeki cübbeyi çıkardı. Bu sırada Amir İbnu Rabi'a ona bakıyordu. Sehl, bembeyaz bir tene, güzel görünüşlü bir cilde sahipti. Amir: "Ne bugünkü bir manzarayı, ne de böylesine ancak çadıra çekilmiş bakirede bulunabilen bir cildi hiç görmedim" dedi. Sehl daha orada iken hummaya yakalandı ve rahatsızlığı şiddet peyda etti (ve yere yıkıldı). Durum Resulullah (aleyhissalatu vesselam)'a haber verildi ve: "Başını kaldıramıyor" dendi. Halbuki Sehl orduya kaydedilmişti. "Ya Resulallah o, sizinle gelemez. Vallahi başını bile kaldıramıyor!" dediler. Aleyhissalatu vesselam: "Onunla ilgili olarak herhangi bir kimseyi ittiham ediyor musunuz?" diye sordu. "Amir İbnu Rebi'a var" dediler. Resulullah onu çağırtıp kendisine kızdı ve: "Sizden biri niye kardeşini öldürüyor? Niye bir "Barekallah! demedin? Onun için abdest al!" buyurdu. Bunun üzerine Amir yüzünü, ellerini, kollarını, dizlerini ve ayaklannın etrafını ve izarının içini bir kaba yıkadı. Sonra, bir adam bu suyu onun (Sehl'in) üzerine arkasından döktü; derken o anında iyileşti." </p><h6 class="card-text text-muted m-0 text-right">Muvatta, Ayn 1, (2,938)<br/>Göz Değmesi | TIBB VE RUKYE BÖLÜMÜ | Muhammed İbnu Ebi Ümame İbni Sehl İbni Hanif</h6></div></div><div class="card my-3"><div class="card-body"><p class="card-text">Bir erkek hanımına bir defada "Sen üç talakla boşsun!" dese, bu bir talak sayılır." </p><h6 class="card-text text-muted m-0 text-right">Ebu Davud, Talak 10, (2197)<br/>Talakta Kullanılan Elfaz | TIBB VE RUKYE BÖLÜMÜ | İbnu Abbas</h6></div></div><div class="card my-3"><div class="card-body"><p class="card-text">Rezin'in zikrettiği bir rivayette (İbnu Abbas şöyle demiştir): "Erkek hanımına (aynı anda üstüste): "Sen boşsun, sen boşsun, sen boşsun" diye üç kere söylerse, bu bir boşama sayılır, yeterki bunlarla birinci defaki söylediği "Sen boşsun!" sözünü tekid etmeyi kastetmiş olsun veya hanımıyla henüz gerdek yapmamış olsun." </p><h6 class="card-text text-muted m-0 text-right">Rezin<br/>Talakta Kullanılan Elfaz | TIBB VE RUKYE BÖLÜMÜ | İbnu Abbas</h6></div></div><div class="card my-3"><div class="card-body"><p class="card-text">Anlattığına göre, bir adam kendisine gelip: "Ben hanımımı yüz talakla boşadım, bu hususta fikriniz nedir (bana bir şey gerekir mi?)" diye sordu. Benden şu cevabı aldı: "Kadın senden üç talakla boşanmıştır. Geri kalan doksan yedisi ile Allah'ın ayetleriyle alay etmiş oluyorsun." </p><h6 class="card-text text-muted m-0 text-right">Muvatta, Talak 2, (2, 552)<br/>Talakta Kullanılan Elfaz | TIBB VE RUKYE BÖLÜMÜ | İbnu Abbas</h6></div></div><p class="mb-5"><a class="btn btn-success m-1" href="/hadisler/sayfa-268.html">Önceki Sayfa</a><a class="btn btn-success m-1" href="/hadisler/sayfa-270.html">Sonraki Sayfa</a></p></body></html>
