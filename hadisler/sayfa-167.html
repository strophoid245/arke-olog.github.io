<!DOCTYPE html><html><head><title>Sayfa 167 - Hadisler - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><div class="card my-3"><div class="card-body"><p class="card-text">Resulullah (sav) farz namaza kalkınca tekbir getirir, ellerini omuzlarının hizasına kadar kaldırırdı. Kıraatini tamamlayıp rüküya gitmek isteyince aynı şeyi yapardı. Rüküdan kalkınca da aynı şeyi yapardı. Oturur vaziyette iken ellerini hiçbir surette kaldırmazdı. İki(nci) secdeden de kalkınca ellerini aynı şekilde kaldırır ve tekbir getirirdi. </p><h6 class="card-text text-muted m-0 text-right">Ebu Davud, Salat 118, (744)<br/>Namazın Mahiyeti Ve Rükünleri | NAMAZ BÖLÜMÜ | Ali</h6></div></div><div class="card my-3"><div class="card-body"><p class="card-text">İbnu Hüveyris (ra), Resulullah (sav)'ın (namaza başlarken) tekbir getirdiği, rüküya gittiği, rüküdan başını kaldırdığı zaman, kulağının üst kısmına ulaşıncaya kadar ellerini kaldırdığını görmüştür. </p><h6 class="card-text text-muted m-0 text-right">Buhari, Ezan 84; Müslim, Salat 24-26 (391); Ebu Davud, Salat 118, (745); Nesai, 85, (2, 182); İbnu Mace, İkametu's-Salat; 15, (859)<br/>Namazın Mahiyeti Ve Rükünleri | NAMAZ BÖLÜMÜ | Ebu Kılabe</h6></div></div><div class="card my-3"><div class="card-body"><p class="card-text">Abdullah İbnu Tavus, Mescidü'l-Hayf'da yanibaşımda namaz kıldı. İlk secdeyi yapıp secdeden başını kaldırdığı zaman ellerini yüzünün hizasına kadar kaldırmıştı. Ben bunu hoş bulmadım ve Vüheyb İbnu Halid'e söyledim. Vüheyb ona: "Sen hiç kimsede görmediğin birşey mi yapıyorsun?" dedi. Ancak Tavus cevaben: "Babamın onu yaptığını gördüm. Üstelik babam şunu da söylemişti: "İbnu Abbas (ra)'ın böyle yaptığını gördüm. Üstelik onun: "Resulullah (sav) bunu yapıyordu" demiş olmasından başka bir şey de bilmiyorum." </p><h6 class="card-text text-muted m-0 text-right">Ebu Davud, Salat 117, (740); Nesai, İftitah 177, (2, 232)<br/>Namazın Mahiyeti Ve Rükünleri | NAMAZ BÖLÜMÜ | Nadr İbnu Kesir es-Sa'di</h6></div></div><div class="card my-3"><div class="card-body"><p class="card-text">Meymun el-Mekki, Abdullah İbnu Zübeyr (ra)'i gördüğünü ve kendilerine namaz kıldırdığını anlatmıştır. Devamla der ki: "Abdullah namazda kıyam, rükü, secde ve secdeden kıyama kalkma esnalarında elleriyle işaret yapıyordu (ellerini kaldırıyordu). İbnu Abbas (ra)'a gittim. Ve: "İbnu Zübeyr'i hiç kimsede görmediğim bir tarzda namaz kılıyor gördüm" deyip onun namazda yaptığı işareti anlattım. Bana: "Eğer Resalullah (sav)'ın namazını görmekten hoşlanırsan, Abdullah İbnu Zübeyr'in namazına uy!" dedi." </p><h6 class="card-text text-muted m-0 text-right">Ebu Davud, Salat 1l7,(739)<br/>Namazın Mahiyeti Ve Rükünleri | NAMAZ BÖLÜMÜ | Meymun el-Mekki</h6></div></div><div class="card my-3"><div class="card-body"><p class="card-text">Bende basur vardı. Namazı nasıl kılacağım diye Resulullah (sav)'a sordum. "Ayakta kıl, muktedir olmazsan oturarak kıl, buna da muktedir olmazsan yan üzeri (yatarak) kıl" buyurdu. </p><h6 class="card-text text-muted m-0 text-right">Buhari, Taksiru's-Salat 18, 17, 19; Ebu Davud, Salat 179, (951, 952); Tirmizi, Salat 274, (372); Nesai, Kıyamul-Leyl 21, (3, 223-224)<br/>Namazın Mahiyeti Ve Rükünleri | NAMAZ BÖLÜMÜ | İmran İbnu'l-Husayn</h6></div></div><div class="card my-3"><div class="card-body"><p class="card-text">Diğer bir rivayette geldiğine göre, İmran Resulullah (sav)'a kişinin oturarak kılacağı namaz hususunda sordu. Aleyhissalatu vesselam: "Ayakta kılarsa bu efdaldir. Kim de oturarak kılarsa, ona ayakta kılanın ecrinin yarısı verilir. Kim de yatarak kılarsa ona da oturarak kılanın ecrinin yarısı verilir" buyurdu. </p><h6 class="card-text text-muted m-0 text-right">Buhari, Taksiru's-Salat 18, 17, 19; Ebu Davud, Salat 179, (951, 952); Tirmizi, Salat 274, (372); Nesai, Kıyamul-Leyl 21, (3, 223-224)<br/>Namazın Mahiyeti Ve Rükünleri | NAMAZ BÖLÜMÜ | İmran İbnu'l-Husayn</h6></div></div><div class="card my-3"><div class="card-body"><p class="card-text">Hz. Aişe (ra)'ye: "Resulullah () oturarak namaz kılar mıydı?" diye sordum. Bana şu cevabı verdi: "Evet! Halk -veya yaş demişti- O'nun dermanını kesince (yani insanların meseleleriyle ömrünü tüketince, dermandan kesilince demektir)." </p><h6 class="card-text text-muted m-0 text-right">Buhari, Taksiru's-Salat 20, Teheccüd 16; Müslim, Salatul-Müsafirin 112, 115, (731, 732); Muvatta, Cum'a 20, (1, 137, 138); Ebu Davud, Salat 179, (953-956); Tirmizi, Salat 257, (374, 375)<br/>Namazın Mahiyeti Ve Rükünleri | NAMAZ BÖLÜMÜ | Abdullah İbnu Şakik</h6></div></div><div class="card my-3"><div class="card-body"><p class="card-text">Resulullah (sav) oturarak namaz kılar, oturduğu halde kıraat buyurur, kıraatinden takriben otuz-kırk ayet kalınca kalkar, kıraatına ayakta devam eder, sonra rüküya ve secdeye giderdi. ikinci rek'atte aynen bunun gibi yapardı. Namazı bitince, ben uyanıksam benimle konuşurdu, uyuyor isem yatardı. </p><h6 class="card-text text-muted m-0 text-right">Buhari, Taksiru's-Salat 20, Teheccüd 16; Müslim, Salatul-Müsafirin 112, 115, (731, 732); Muvatta, Cum'a 20, (1, 137, 138); Ebu Davud, Salat 179, (953-956); Tirmizi, Salat 257, (374, 375)<br/>Namazın Mahiyeti Ve Rükünleri | NAMAZ BÖLÜMÜ | Aişe</h6></div></div><div class="card my-3"><div class="card-body"><p class="card-text">Nesai'de gelen bir rivayette şöyle denmiştir: "Resulullah (sav)'ı (oturarak namaz kılarken) bağdaş kurma şeklinde oturmuş gördüm." (Nesai der ki: "Bu hadisin hatalı olduğu kanaatindeyim.") </p><h6 class="card-text text-muted m-0 text-right">Nesai, Kıyamu'l Leyl, 18, 22, (3, 219-224)<br/>Namazın Mahiyeti Ve Rükünleri | NAMAZ BÖLÜMÜ | Bilinmiyor</h6></div></div><div class="card my-3"><div class="card-body"><p class="card-text">Resulullah (sav)'ın ölümüne yakın, farzlar dışındaki namazlarının çoğu oturarak idi. Ona göre, amellerin en güzeli, az da olsa devamlı olanı idi. </p><h6 class="card-text text-muted m-0 text-right">Nesai, Kıyamu'l-Leyl 19, (3, 222)<br/>Namazın Mahiyeti Ve Rükünleri | NAMAZ BÖLÜMÜ | Ümmü Seleme</h6></div></div><div class="card my-3"><div class="card-body"><p class="card-text">Resulullah (sav)'ın, nafile namazlarını kılarken, ölümüne bir yıl kalıncaya kadar hiç oturduğunu görmedim. Bundan sonra hep oturarak kıldı. Namazda sureyi hep tertil üzere okurdu. Bundan dolayı o sure, aslında ondan daha uzun olan sureden daha uzun görünürdü. </p><h6 class="card-text text-muted m-0 text-right">Müslim, Müsafirin 118, (733); Muvatta, Cum'a 20, (1, 137); Tirmizi, Salat 275, (373); Nesai, Kıyamu'l-Leyl 19, (3. 223)<br/>Namazın Mahiyeti Ve Rükünleri | NAMAZ BÖLÜMÜ | Hafsa</h6></div></div><div class="card my-3"><div class="card-body"><p class="card-text">Bana Resulullah (sav)'ın: "Kişinin oturarak kıldığı (nafile) namaz, normal şekilde kıldığı namazın (sevapça) yarısına denktir" buyurduğu söylenmişti. (Kendisinden sormak üzere) derhal yanına gittim. Varınca, Efendimizi oturarak namaz kılıyor buldum. Elimi başının üzerine koydum. Bana: "Ey Abdullah İbnu Amr! Meselen nedir?" dedi. Ben: "Ey Allah'ın Resulü, bana "Kişinin oturarak kıldığı namaz, normal namazın yarısına denktir" buyurduğunuz söylendi. Halbuki siz de oturarak kılıyorsunuz?" dedim. Aleyhissalatu vesselam: "Evet öyledir. Ancak ben sizlerden biri gibi değilim" cevabını verdi. </p><h6 class="card-text text-muted m-0 text-right">Müslim, Müsafirin 120, (735); Muvatta, Salatu'l-Cema'a 20, (1, 136, 137); Ebu Davud, Salat 179, (950); Nesai, Kıyamu'l-Leyl 20, (3, 223)<br/>Namazın Mahiyeti Ve Rükünleri | NAMAZ BÖLÜMÜ | İbnu Amr İbni'l-As</h6></div></div><div class="card my-3"><div class="card-body"><p class="card-text">Huzeyfe (ra), namaz kılmakta olan ve bu sırada belini tam doğrultamayan bir adam görmüştü. Namazdan çıkınca: "Sırtında bir rahatsızlığın mı var?" diye adama sordu. "Hayır!" cevabını alınca: "Şayet, bu halin üzere ölecek olsan Resulullah (sav)'ın sünnetine muhalefet üzere ölürsün" dedi. (Rezin ilavesidir; Derim ki: "Bu rivayet Buhari'de şu şekilde gelmiştir: "Huzeyfe, (namazda) rükü ve secdesini tamamlayan bir adam gönnüştü. Namazını kılıp bitirince Huzeyfe (ra) ona: "Sen namaz kılmadın. Eğer ölecek olsan, Allah'ın Muhammed (sav)'i yarattığı fıtrattan başka bir fıtrat üzere ölürsün" dedi. Gerçeği Allah, bilir.") </p><h6 class="card-text text-muted m-0 text-right">Buhari, Ezan 119,132<br/>Namazın Mahiyeti Ve Rükünleri | NAMAZ BÖLÜMÜ | Muharib İbnu Disar</h6></div></div><div class="card my-3"><div class="card-body"><p class="card-text">Sehl İbnu Sa'd (ra) demişti ki: "İnsanlara, namazda sağ elini sol kolu üzerine koysun" diye emredilmişti." Ebu Hazım devamla der ki: "Ben onun (Sehl'in), bu hadisi Resulullah (sav)'a nisbet ettiğini biliyorum." </p><h6 class="card-text text-muted m-0 text-right">Buhari Ezan 89; Muvatta, Kasru's-Salat 47, (1, 869)<br/>Namazın Mahiyeti Ve Rükünleri | NAMAZ BÖLÜMÜ | Ebu Hazım</h6></div></div><div class="card my-3"><div class="card-body"><p class="card-text">Anlattığına göre, namaz kılarken sol elini sağ eline koymuştur. Bunu gören Resulullah (sav) (bizzat elleriyle tutarak) sağ elini sol elinin üzerine koymuştur. </p><h6 class="card-text text-muted m-0 text-right">Ebu Davud, Salat 120, (755); Nesai, İftitah 10, (2, 126)<br/>Namazın Mahiyeti Ve Rükünleri | NAMAZ BÖLÜMÜ | İbnu Mes'ud</h6></div></div><p class="mb-5"><a class="btn btn-success m-1" href="/hadisler/sayfa-166.html">Önceki Sayfa</a><a class="btn btn-success m-1" href="/hadisler/sayfa-168.html">Sonraki Sayfa</a></p></body></html>
