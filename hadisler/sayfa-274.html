<!DOCTYPE html><html><head><title>Sayfa 274 - Hadisler - Arkeolog</title><meta charset="utf-8"/><script src="/assets/script.js"></script></head><body><div class="card my-3"><div class="card-body"><p class="card-text">Resulullah (sav)'ın şöyle dediğini işittim: "Kim bir ilim öğrenmek için bir yola süluk ederse Allah onu cennete giden yollardan birine dahil etmiş demektir. Melekler, ilim talibinden memnun olarak kanatlarını (üzerlerine) koyarlar. Semavat ve yerde olanlar ve hatta denizdeki balıklar alim için istiğfar ederler. Alimin abid üzerindeki üstünlüğü dolunaylı gecede kamerin diğer yıldızlara üstünlüğü gibidir. Alimler peygamberlerin varisleridir. Peygamberler, ne dinar ne dirhem miras bırakırlar, ama ilim miras bırakırlar. Kim de ilim elde ederse, bol bir nasib elde etmiştir." </p><h6 class="card-text text-muted m-0 text-right">Ebu Davud, İlm 1, (3641); Tirmizi, İlm 19, (2683); İbnu Mace, Mukaddime 17, (223)<br/>Alimlerin Fazileti | İLİM BÖLÜMÜ | Ebu'd-Derda</h6></div></div><div class="card my-3"><div class="card-body"><p class="card-text">Hz. Muaviye (ra)'yi işittim demişti ki: "Resulullah (sav)'ın şöyle söylediğini işittim: "Allah kimin için hayır murad ederse onu dinde fakih kılar." </p><h6 class="card-text text-muted m-0 text-right">Buhari, Farzu'l-Humus 7, İlm 13, İ'tisam 10; Müslim, İmaret 98, (1038), Zekat 98.100, (1038); Tirmizi, İlm 1, (2647)<br/>İlme Teşvik | İLİM BÖLÜMÜ | Humeyd İbnu Abdirrahman</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "İlim talebi için yola çıkan kimse dönünceye kadar Allah yolundadır." </p><h6 class="card-text text-muted m-0 text-right">Tirmizi, İlm 2, (2649); İbnu Mace, Mukaddime 17, (227)<br/>İlme Teşvik | İLİM BÖLÜMÜ | Enes</h6></div></div><div class="card my-3"><div class="card-body"><p class="card-text">Aleyhissalatu vesselam: "Kim ilim taleb ederse, bu işi, geçmişteki günahlarına kefaret olur" buyurmuştur. </p><h6 class="card-text text-muted m-0 text-right">Tirmizi, İlm 2, (2650)<br/>İlme Teşvik | İLİM BÖLÜMÜ | Sahbere</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Zancılardan önce, ilim öğrenin, yani zanlarıyla konuşanlardan önce." [Rezin tahric etmiştir. Buhari de bunu bir bab başlığında muallak (senetsiz) olarak kaydetmiştir. (Feraiz 2).] </p><h6 class="card-text text-muted m-0 text-right">Rezin<br/>İlme Teşvik | İLİM BÖLÜMÜ | Ukbe İbnu Amir</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Feraizi ve Kur'an'ı öğrenin ve halka da öğretin, zira benim ruhum kabzedilecek (ve ben aranızdan gideceğim)." (İbnu Mes'ud (ra)'dan aynı ma'nada bir rivayet yapılmıştır. Rezin şu ziyadede bulunmuştur: "Feraizi bilmeyen alimin misali, baş kısmı olmayan bürnus gibidir.") </p><h6 class="card-text text-muted m-0 text-right">Tirmizi, Feraiz 2, (2092)<br/>İlme Teşvik | İLİM BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Mü'min, sonu cennet oluncaya kadar hayır işitmekten asla doymayacak." </p><h6 class="card-text text-muted m-0 text-right">Tirmizi, İlm 19, (2687)<br/>İlme Teşvik | İLİM BÖLÜMÜ | Ebu Said</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Hikmetli söz mü'minin yitiğidir. Onu nerede bulursa, onu hemen almaya ehaktır." </p><h6 class="card-text text-muted m-0 text-right">Tirmizi, İlm 19, (2688)<br/>İlme Teşvik | İLİM BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "İlim üçtür. Bunlardan fazlası fazilettir. Muhkem ayet, kaim sünnet, adil taksim." </p><h6 class="card-text text-muted m-0 text-right">Ebu Davud, Feraiz 1, (2285); İbnu Mace, Mukaddime 8, (54)<br/>İlme Teşvik | İLİM BÖLÜMÜ | İbnu Amr İbni'l-As</h6></div></div><div class="card my-3"><div class="card-body"><p class="card-text">Resulullah (sav) mescidde otururken üç kişi çıktı geldi, ikisi Resulullah (sav)'a, yönelerek önünde durdular. Bunlardan biri, bir aralık bularak hemen oraya oturdu. Diğeri de onun gerisine oturdu. Üçüncü kimse ise, geri dönüp gitti. Resulullah (sav) (dersinden) boşalınca buyurdular: "Size üç kişiden haber vereyim mi? Bunlardan biri Allah'a iltica etti. Allah da onu himayesine aldı. Diğeri istihyada bulundu, Allah da onun istihyasını kabul etti. Üçüncüsü ise geri döndü, Allah da ondan yüz çevirdi." </p><h6 class="card-text text-muted m-0 text-right">Buhari, İlm 8, Salat 84; Müslim, Selam 26, (2176); Muvatta, Selam 4, (2, 960, 961); Tirmizi, İsti'zan 29, (2725)<br/>İlme Teşvik | İLİM BÖLÜMÜ | Ebu Vakid el'Leysi</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Kim, bir ilimden sorulur, o da bunu ketmedip söylemezse (kıyamet günü) ateşten bir gem ile gemlenir." </p><h6 class="card-text text-muted m-0 text-right">Ebu Davud, İlm 9, (3658); Tirmizi, İlm 3, (2651)<br/>İlim Adabı | İLİM BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Vallahi, senin hidayetinle bir tek kişiye hidayet verilmesi, senin için kıymetli develerden müteşekkil sürülerden daha hayırlıdir." </p><h6 class="card-text text-muted m-0 text-right">Ebu Davud, İlm 10, (3661); Buhari, Ashabu'n-Nebi 9; Müslim, Fedailu'l-Ashab 34, (2046)<br/>İlim Adabı | İLİM BÖLÜMÜ | Sehl İbnu Sa'd</h6></div></div><div class="card my-3"><div class="card-body"><p class="card-text">Biz Ebu Said el-Hudri (ra)'a uğradık. O bize: "Resulullah (sav)'ın (bize) vasiyetine merhaba" (derdi ve ilave ederdi): Resulullah (sav) demişti ki: "İnsanlar (dinde) size tabidirler. Size (aktar-ı alemden yani) dünyanın her tarafından bir kısım erkekler gelip İslam dinini öğrenecekler. Onlar geldikleri vakit, onlara hep hayrı tavsiye edin." </p><h6 class="card-text text-muted m-0 text-right">Tirmizi, İlm 10, (3661)<br/>İlim Adabı | İLİM BÖLÜMÜ | Ebu Harun el-Abdi</h6></div></div><div class="card my-3"><div class="card-body"><p class="card-text">"Ey Allah'ın Resulü!" dedim, "ben senden pek çok hadis işittim. Ancak bunlardan, sonradan işittiklerimin, önceden işittiklerimi unutturacağından korkuyorum. Bana (hepsinin yerini tutacak) cami bir kelime söyle!" "Bildiklerinde Allah'a karşı müttaki ol (bu sana yeter)!" buyurdular. (Rezin şu ziyadeyi yaptı: "...ve onunla amel et!") </p><h6 class="card-text text-muted m-0 text-right">Tirmizi, İlm 19, (2684)<br/>İlim Adabı | İLİM BÖLÜMÜ | Yezid İbnu Beleme el-Cüft</h6></div></div><div class="card my-3"><div class="card-body"><p class="card-text">Yanında bir miktar ilim olan kimseye, nefsini zayi etmesi münasib düşmez. </p><h6 class="card-text text-muted m-0 text-right">Buhari, bab başlığında kaydetmiştir (İlm 21)<br/>İlim Adabı | İLİM BÖLÜMÜ | Rebi'a İbnu Ebi Abdirrahman</h6></div></div><p class="mb-5"><a class="btn btn-success m-1" href="/hadisler/sayfa-273.html">Önceki Sayfa</a><a class="btn btn-success m-1" href="/hadisler/sayfa-275.html">Sonraki Sayfa</a></p></body></html>
