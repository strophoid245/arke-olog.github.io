<!DOCTYPE html><html><head><title>Sayfa 236 - Hadisler - Arkeolog</title><meta charset="utf-8"/><script src="/assets/script.js"></script></head><body><div class="card my-3"><div class="card-body"><p class="card-text">Resulullah (sav): "İki lanetten korkun." buyurdular. Ashab: "İki lanet de nedir?" diye sorunca, açıkladılar: "İnsanların yollarına abdest bozanla, gölgelerine abdest bozanlardır." </p><h6 class="card-text text-muted m-0 text-right">Müslim, Teharet 68, (269); Ebu Davud, Taharet 14, (25)<br/>İstincanın Adabı | TAHARET BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Ebu Davud, Hz. Muaz (ra)'dan şu rivayeti kaydetmiştir: "Lanete sebep olan üç yere abdest bozmaktan kaçının: Su yollarına, işlek yollara ve gölgeliklere." </p><h6 class="card-text text-muted m-0 text-right">Ebu Davud, Taharet 14, (26)<br/>İstincanın Adabı | TAHARET BÖLÜMÜ | Muaz</h6></div></div><div class="card my-3"><div class="card-body"><p class="card-text">Resulullah (sav) (yer üzerindeki haşerat) deliklerine akıtmayı yasakladı. Katade'ye: "Bu deliklere akıtmak niye mekruh kılındı?" diye sorulmuştu. Şu cevabı verdi: "Bunların cinlere ait meskenler olduğu söyleniyordu." </p><h6 class="card-text text-muted m-0 text-right">Ebu Davud, Taharet 16, (29); Nesai, Taharet 30, (1,33,34)<br/>İstincanın Adabı | TAHARET BÖLÜMÜ | Abdullah İbnu Sercis</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Sizden kimse hamam yaptığı yere akıtmasın. Zira vesveselerin çoğu bu yüzden hasıl olur." (Ebu Davud'un rivayetinde şu ziyade var: "...sonra dönüp içinde yıkanacaktır." </p><h6 class="card-text text-muted m-0 text-right">Ebu Davud, Taharet 15 (27); Tirmizi, Taharet 17, (21); Nesai, Taharet 32, (1, 34)<br/>İstincanın Adabı | TAHARET BÖLÜMÜ | Abdullah İbnu Mugaffel</h6></div></div><div class="card my-3"><div class="card-body"><p class="card-text">Resulullah (sav)'ın karyolasının altında bulundurduğu hurma kütüğünden bir çanağı vardı. Geceleyin ona küçük abdest bozardı. </p><h6 class="card-text text-muted m-0 text-right">Ebu Davud, Taharet 13, (24); Nesai, Taharet 28, (1, 31)<br/>İstincanın Adabı | TAHARET BÖLÜMÜ | Ümeyme Bintu Rukiyye</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Helaya gittiğiniz vakit, (abdest bozarken) kıbleye ne önünüzü ne de arkanızı dönmeyin. Fakat yüzünüzü doğuya ve batıya dönderin." Ebu Eyyub der ki: "Şam'a gelince helaların yönlerinin hep kıble cihetine inşa edildiğini gördük. Onları (kullanırken yönünü yan çeviriyor, ayrıca Allah'tan mağfiret de diliyorduk." </p><h6 class="card-text text-muted m-0 text-right">Buhari, Vudu 11, Salat 29; Müslim, Taharet 59, (264); Ebu Davud, Taharet 4, (9); Tirmizi, Taharet 6, (8); Nesai, Taharet 19, 20, 21, (1, 21, 22, 23)<br/>İstincanın Adabı | TAHARET BÖLÜMÜ | Ebu Eyyub</h6></div></div><div class="card my-3"><div class="card-body"><p class="card-text">İmam Malikin bir rivayeti şöyledir: "Ebu Eyyub (ra) Mısır'da iken demiştir ki: "Vallahi bu kiryas denen kenefleri nasıl kullanacağımı bilemiyorum. Zira Resulullah (sav): "Biriniz büyük veya küçük abdest bozunca kıbleye yönelmesin, arka fercini de çevirmesin." demişti." </p><h6 class="card-text text-muted m-0 text-right">Muvatta, Kıble 1, (1, 193)<br/>İstincanın Adabı | TAHARET BÖLÜMÜ | Ebu Eyyub</h6></div></div><div class="card my-3"><div class="card-body"><p class="card-text">İbnu Ömer (ra)'i devesini kıble istikametine ıhtırmış, sonra onun duldasına çömelip deveye doğru yönelerek akıtıyorken gördüm. Kendisine: "Ey Ebu Abdirrahman, bu tarz akıtmaktan nehyedilmedik mi?" dedim. "Evet, ama bundan, açık arazide nehyedildik. Seninle kıble arasında sana perde olan birşey varsa bu durumda akıtmanda bir beis yok!" dedi. </p><h6 class="card-text text-muted m-0 text-right">Ebu Davud, Taharet 4, (11)<br/>İstincanın Adabı | TAHARET BÖLÜMÜ | Mervan el-Asgar</h6></div></div><div class="card my-3"><div class="card-body"><p class="card-text">Bir ihtiyacım için, (bir gün kız kardeşim Hz.) Hafsa (ra)'nın evinin damına çıkmıştım. Resulullah (sav)'ı yüzünü Şam'a, arkasını da kıbleye çevirmiş olarak kaza-yı hacet yapıyor gördüm. </p><h6 class="card-text text-muted m-0 text-right">Buhari, Vudu 12, 14, Humus 4; Müslim, Taharet 62, (266); Muvatta, Kıble 3, (1, 193, 194); Ebu Davud, Taharet 5, (12); Tirmizi, Taharet 7, (11); Nesai, Taharet 22, (1, 23)<br/>İstincanın Adabı | TAHARET BÖLÜMÜ | İbnu Ömer</h6></div></div><div class="card my-3"><div class="card-body"><p class="card-text">Müslim'in bir diğer rivayetinde şöyle gelmiştir: "Abdullah anlatıyor: "Halk: "Kaza-yı hacet için çömelince ne kıbleye karşı ne de Mescid-i Aksa'ya yönelme" demektedir. Halbuki ben, bir işim için Hafsa (ra)'nın evinin damına çıkmıştım..." Gerisi aynen devam eder. </p><h6 class="card-text text-muted m-0 text-right">Müslim, Taharet 61, (266)<br/>İstincanın Adabı | TAHARET BÖLÜMÜ | İbnu Ömer</h6></div></div><div class="card my-3"><div class="card-body"><p class="card-text">Ben Resulullah (sav) ile beraber idim. Bir kavmin küllüğüne gelince durup, ayakta küçük abdest bozdu. </p><h6 class="card-text text-muted m-0 text-right"><br/>İstincanın Adabı | TAHARET BÖLÜMÜ | Huzeyfe</h6></div></div><div class="card my-3"><div class="card-body"><p class="card-text">Ebu Musa (ra) küçük abdest hususunda çok titiz davranır (üzerine sıçrantı değmemesi için azami gayreti gösterirdi. O kadar ki) küçük abdestini bir şişe içerisine bozar ve: "Beni İsrail'den birinin bedenine sidik değecek olsa, adam kirlenen derisini bıçakla kazırdı" derdi. (Bunu işiten) Huzeyfe (ra) dedi ki: "Arkadaşınızın titizliği bu kadar ileri götürmemesini tercih ederim. Ben, Resulullah (sav)'la bir beraberliğimizi hatırlıyorum. Beraber yürüyorduk. Derken bir kavmin bir duvar gerisindeki küllüğüne rastladık. Resulullah (sav), tıpkı sizden birinin ayakta bevletmesi gibi durup ayakta bevletti. Ben bu esnada kendilerinden uzaklaşmak istedim. Bana yakın durmamı işaret buyurdu. Geri gelip, hemen arkasmda dikilip abdestini bozuncaya kadar bekledim." </p><h6 class="card-text text-muted m-0 text-right">Buhari, Vudu 62, 60, 61, Mezalim 27; Müslim, Taharet 73, 74, (273); Ebu Davud, Taharet 12, (23); Tirmizi, Taharet 9, (13); Nesai, Taharet 24, (3,. 25)<br/>İstincanın Adabı | TAHARET BÖLÜMÜ | Ebu Vail</h6></div></div><div class="card my-3"><div class="card-body"><p class="card-text">İbnu Ömer (ra)'ı ayakta bevlederken gördüm. </p><h6 class="card-text text-muted m-0 text-right">Muvatta, Taharet 112, (1, 65)<br/>İstincanın Adabı | TAHARET BÖLÜMÜ | Nafi'</h6></div></div><div class="card my-3"><div class="card-body"><p class="card-text">Ben ayakta abdest bozarken, Resulullah (sav) beni gördü ve: "Ey Ömer, ayakta akıtma" buyurdu. Ondan sonra hiç ayakta akıtmadım. </p><h6 class="card-text text-muted m-0 text-right">Tirmizi, Taharet 8, (12)<br/>İstincanın Adabı | TAHARET BÖLÜMÜ | Ömer</h6></div></div><div class="card my-3"><div class="card-body"><p class="card-text">Ubeydullah, Nafi'den, o da Abdullah İbnu Ömer (ra)'den anlattığına göre, Hz. Ömer (ra): "Ben müslüman olduğum zamandan beri ayakta abdest bozmadım!" demiştir. (Tirmizi: "Bu, Hz. Ömer'den daha sıhhatli olan rivayettir. Önceki rivayet zayıftır" der. Keza ilaveten der ki: "Ayakta abdest bozma yasağı tedib içindir, tahrim için değil."Yine der ki: "İbnu Mes'ud (ra)'tan şöyle dediği rivayet edilmiştir: "Kişinin ayakta akıtması, nefsine karşı işlediği bir kabalıktır.") </p><h6 class="card-text text-muted m-0 text-right">Tirmizi, Taharet 8, (12)<br/>İstincanın Adabı | TAHARET BÖLÜMÜ | Abdullah İbnu Ömer</h6></div></div><p class="mb-5"><a class="btn btn-success m-1" href="/hadisler/sayfa-235.html">Önceki Sayfa</a><a class="btn btn-success m-1" href="/hadisler/sayfa-237.html">Sonraki Sayfa</a></p></body></html>
