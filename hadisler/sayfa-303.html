<!DOCTYPE html><html><head><title>Sayfa 303 - Hadisler - Arkeolog</title><meta charset="utf-8"/><script src="/assets/script.js"></script></head><body><div class="card my-3"><div class="card-body"><p class="card-text">Biz bir gün Resulullah (sav)'ın yanında idik. Parçalar üzerinde Kur'an (ayetlerini) tanzim ediyorduk. Aleyhissalatu vesselam: "Şam'a ne mutlu!" buyurdular. Ben: "Bu mutluluk nereden geliyor ey Allah'ın Resulü?" diye sordum. "Çünkü," buyurdular. "[Rahman'ın] melekleri onun üzerine kanatlarını geriyorlar!" </p><h6 class="card-text text-muted m-0 text-right">Tirmizi, Menakıb, (3949)<br/>Yeryüzünde Faziletli Yerler | FEZAİL BÖLÜMÜ | Zeyd İbnu Sabit</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Bu iş, sizin bir kısım toplu gruplara ayrılmanıza müncer olacak: Şam'da bir grup, Yemen'de bir grup, Irak'da bir grup!" "Öyleyse" dedi, "sana Şam'ı tavsiye ederim! Çünkü orası, Allah'ın, arzında mümtaz kıldığı yerdir. Allah kulları arasında seçkin olanları oraya tahsis eder. Ancak (oraya gitmekten) imtina ederseniz, size Yemen'inizi tavsiye eder, (oradaki) havuzlarınızdan için derim. Zira Allah, Şam ve ahalisini (fitnelerden koruma hususunda) bana garanti verdi." </p><h6 class="card-text text-muted m-0 text-right">Ebu Davud, Cihad 3, (2483)<br/>Yeryüzünde Faziletli Yerler | FEZAİL BÖLÜMÜ | İbnu Havale</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Guta'daki savaş sırasında Müslümanların sığınağı, Şam şehirlerinin en hayırlısı olan Dımeşk denen şehrin yakınındadır." </p><h6 class="card-text text-muted m-0 text-right">Ebu Davud, Melahim 6, (4298), Sünnet 9, (4639)<br/>Yeryüzünde Faziletli Yerler | FEZAİL BÖLÜMÜ | Ebu'd-Derda</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Acem krallarından bir kral gelecek, Dımeşk hariç bütün şehirler üzerinde hakimiyet kuracak." </p><h6 class="card-text text-muted m-0 text-right">Ebu Davud, Sünnet 9, (4639)<br/>Yeryüzünde Faziletli Yerler | FEZAİL BÖLÜMÜ | Abdurrahman İbnu Süleyman</h6></div></div><div class="card my-3"><div class="card-body"><p class="card-text">"Ey Allah'ın Resulü!" dedim, "bize Beytul-Makdis hakkında fetva verin!" "Ona gidin, içinde namaz kılın!" buyurdular. -O zaman her tarafta savaş vardı. [Resulullah (sav) bu durumu nazar-ı itibara alarak sözlerini şöyle tamamladılar]: -"Gidip, içinde namaz kılamıyorsanız, hiç olmassa kandillerinde yanacak zeytinyağı gönderin!" </p><h6 class="card-text text-muted m-0 text-right">Ebu Davud, Salat 14<br/>Yeryüzünde Faziletli Yerler | FEZAİL BÖLÜMÜ | Meymune</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Veca (vadisin)in avı ve ağaçları haramdır. Allah için haram kılınmıştır." </p><h6 class="card-text text-muted m-0 text-right">Ebu Davud, Menasik 97, (2032)<br/>Yeryüzünde Faziletli Yerler | FEZAİL BÖLÜMÜ | Zübeyr</h6></div></div><div class="card my-3"><div class="card-body"><p class="card-text">Resulullah (sav)'ı işittim. Buyurmuştu ki: "Allah Teala Hazretleri, Mescidu'l-Aşşar'dan, kıyamet günü bir kısım şehidleri ba's eder (yeniden diriltir) ki, Bedir şehidleriyle sadece onlar kalkar." [Ebu Davud der ki; "Mescidu'l-Aşşar, Übülle'de (Fırat) nehrinin hemen yanındaki mesciddir."] </p><h6 class="card-text text-muted m-0 text-right">Ebu Davud, Melahim 10, (4308)<br/>Yeryüzünde Faziletli Yerler | FEZAİL BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Seyhan, Ceyhan, Fırat ve Nil cennet nehirlerindendir." </p><h6 class="card-text text-muted m-0 text-right">Müslim, Cennet 26, (2839)<br/>Yeryüzünde Faziletli Yerler | FEZAİL BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Beş vakit namaz, bir cuma namazı diğer cuma namazına, bir Ramazan diğer Ramazana hep kefarettirler. Büyük günah irtikab edilmedikçe aralarındaki günahları affettirirler." </p><h6 class="card-text text-muted m-0 text-right">Müslim, Taharet 14, (223); Tirmizi, Salat 160, (214)<br/>Hususi Salavatların Fazileti | FEZAİL BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Sabah namazını (cemaatle) kılan, Allah'ın garantisi altındadır. Sakın Allah, (ona verdiği garantisi sebebiyle) size bir ceza vermesin." [Rezin şunu ilave etti: "Kim bu garantiyi talep ederse onu elde eder ve bir daha da kaçırmaz."] </p><h6 class="card-text text-muted m-0 text-right">Tirmizi, Fiten 6, (2165)<br/>Hususi Salavatların Fazileti | FEZAİL BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Gece ve gündüzde bir kısım melekler nöbetleşe aranızda bulunurlar. Bunlar sabah namazı ile ikindi namazında toplanırlar. Sonra sizi geceleyin takip eden melekler (hesabınızı vermek üzere huzur-u ilahiye) yükselir. Sizi çok iyi bilen Allah, bu meleklere sorar: "Kullarımı nasıl bıraktınız?" "Biz onları namaz kılıyorlarken bıraktık, biz onlara namaz kılarlarken vardık!" derler." </p><h6 class="card-text text-muted m-0 text-right">Buhari, Mevakitu's-Salat 16, Bed'ü'l-Halk 6, Tevhid 23, 33; Müslim, Mesacid 210, (632); Muvatta, Kasru's-Salat 82, (1, 170); Nesai, Salat 21, (1, 240, 241)<br/>Hususi Salavatların Fazileti | FEZAİL BÖLÜMÜ | Ebu Hüreyre</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Güneşin doğmasından ve batmasından önce namaz kılan hiç kimse ateşe girmeyecektir. -Burada sabah ve ikindi namazları kastedilir.-" </p><h6 class="card-text text-muted m-0 text-right">Müslim, Mesacid 213, (634); Ebu Davud, Salat 9, (427); Nesai, Salat 21, (1, 241)<br/>Hususi Salavatların Fazileti | FEZAİL BÖLÜMÜ | Ammare İbnu Rueybe</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Kim sabah namazından çıkınca, iki rekatlik kuşluk namazını kılıncaya kadar hayırdan başka bir şey söylemeden namaz kıldığı yerde oturur beklerse, Allah onun günahlarını, denizin köpüğü kadar çok da olsa bağışlar." </p><h6 class="card-text text-muted m-0 text-right">Ebu Davud, Salat 301, (1287)<br/>Hususi Salavatların Fazileti | FEZAİL BÖLÜMÜ | Muaz İbnu Enes el-Cüheni</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Kim hergün farzlar dışında on iki rekat (nafile) kılarsa Allah onun için cennette mutlaka bir ev inşa eder." Ümmü Habibe der ki: "Bunu Resulullah (sav)'dan işittiğim günden beri bu namazları terketmedim." </p><h6 class="card-text text-muted m-0 text-right">Müslim, Müsafirin 103, (728); Ebu Davud, Salat 290, (1250); Tirmizi, Salat 306, (415); Nesai, Kıyamu'l-Leyl 66, (3, 261)<br/>Hususi Salavatların Fazileti | FEZAİL BÖLÜMÜ | Ümmü Habibe</h6></div></div><div class="card my-3"><div class="card-body"><p class="card-text">Resulullah (sav) buyurdular ki: "Kim güzelce abdest alır, sonra da iki rek'at namaz kılar ve namazında gaflete yer vermezse Allah, (seğairden olan) geçmiş günahlarını mağfiret buyurur." </p><h6 class="card-text text-muted m-0 text-right">Ebu Davud, Salat 162, (905)<br/>Hususi Salavatların Fazileti | FEZAİL BÖLÜMÜ | Zeyd İbnu Halid</h6></div></div><p class="mb-5"><a class="btn btn-success m-1" href="/hadisler/sayfa-302.html">Önceki Sayfa</a><a class="btn btn-success m-1" href="/hadisler/sayfa-304.html">Sonraki Sayfa</a></p></body></html>
