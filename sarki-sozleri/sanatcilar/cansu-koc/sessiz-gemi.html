<!DOCTYPE html><html><head><title>Sessiz Gemi - Cansu Koç - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Sessiz Gemi</h1><p><a href="/sarki-sozleri/sanatcilar/cansu-koc/index.html">Cansu Koç</a></p><p><p>Artık demir almak günü gelmişse zamandan<br />Meçhule giden bir gemi kalkar bu limandan.</p><p>Hiç yolcusu yokmuş gibi sessizce alır yol;<br />Sallanmaz o kalkışta ne mendil, ne de bir kol.</p><p><br />Rıhtımda kalanlar bu seyahetten elemli,<br />Günlerce siyah ufka bakar gözleri nemli,</p><p>Bîçâre gönüller! ne giden son gemidir bu!<br />Hicranlı hayatın ne de son matemidir bu.</p><p>Dünyada sevilmiş ve seven nâfile bekler;<br />Bilinmez ki giden sevgililer dönmeyecekler.</p><p>Bir çok gidenin her biri memnun ki yerinden,<br />Bir çok seneler geçti; dönen yok seferinden</p></p></body></html>
