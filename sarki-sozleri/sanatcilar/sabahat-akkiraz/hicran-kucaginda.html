<!DOCTYPE html><html><head><title>Hicran Kucağında - Sabahat Akkiraz - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Hicran Kucağında</h1><p><a href="/sarki-sozleri/sanatcilar/sabahat-akkiraz/index.html">Sabahat Akkiraz</a></p><p><p>Hicran kucağında tuttuğun sırdaş<br />Çağlamış bulanmış durulmuş olsun<br />Sözüne sazına güven de yanaş<br />Kulağı ezelden burulmuş olsun</p><p>Boş kafa gezdiren seyyahlar gibi<br />Keşkülünün delik çıkması dibi<br />Ariften anlasın seçsin garibi<br />Hakikat yolunda yorulmuş olsun</p><p><br />Taban tepmiş olan gam kervanında<br />Dostunu konuklar tatlı canında<br />Koçlar gibi duran pir meydanında<br />Aslanlar yurdunda kurulmuş olsun</p><p>Gel dese de bakma nakes aşına<br />Bir fırsat arar da kakar başına<br />Dostun namert dehrin mihenk taşına<br />Felaket pazarında vurulmuş olsun</p><p>Duysun aşkın elindeki rebabı<br />Okunsun alnında çile kitabı<br />Neyzen gibi günahkarın hesabı<br />Mezara girmeden sorulmuş olsun</p></p></body></html>
