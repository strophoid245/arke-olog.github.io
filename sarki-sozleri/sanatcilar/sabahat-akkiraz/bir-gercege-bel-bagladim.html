<!DOCTYPE html><html><head><title>Bir Gerçeğe Bel Bağladım - Sabahat Akkiraz - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Bir Gerçeğe Bel Bağladım</h1><p><a href="/sarki-sozleri/sanatcilar/sabahat-akkiraz/index.html">Sabahat Akkiraz</a></p><p><p>Bir gerçeğe bel bağladım erenler<br />Aldı benliğimi bitirdi beni<br />Damla idim bir ırmağa karıştım<br />Denizden denize götürdü beni</p><p>Nice kaptan kaba boşaldım doldum<br />Karıştım denize deniz ben oldum<br />Damlanın içinde evreni buldum<br />Yine benden bana getirdi beni</p><p>Buhar oldum yağdım yağmurlarınan<br />Toprağa karıştım çamurlarınan</p><p>Piştim fırınlarda hamurlarınan<br />Üstadım sofraya yatırdı beni</p><p>Çiğnediler dişlerinen ezildim<br />Vücut eleğinden geçtim süzüldüm<br />Çaldı kalem bir deftere yazıldım<br />İrfan mektebine yetirdi beni</p><p>Daimi'yim ermişlerin ereği<br />Cümle varlık tabiatın gereği<br />Bir ölmez ananın oldum bebeği<br />Aldı dizlerine oturdu beni</p></p></body></html>
