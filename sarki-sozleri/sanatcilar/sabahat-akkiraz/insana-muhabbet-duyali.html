<!DOCTYPE html><html><head><title>İnsana Muhabbet Duyalı - Sabahat Akkiraz - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>İnsana Muhabbet Duyalı</h1><p><a href="/sarki-sozleri/sanatcilar/sabahat-akkiraz/index.html">Sabahat Akkiraz</a></p><p><p>Kimse Bana Yaran Olmaz Yar Olmaz<br />Mertlik Hırkasını Giydim Giyeli<br />Dünya Bomboş Olsa Bana Yer Kalmaz<br />İnsana Muhabbet Duydum Duyalı</p><p>İmanım Hükümdar Benliğim Esir<br />Ehl-İ Beyti Sevdim Dediler Kusur<br />Kimi Korkak Dedi Kimi De Cesur<br />Kurt İle Kuzuyu Yaydım Yayalı</p><p><br />Ardımdan Vuranlar Yüzüme Güler<br />Kestiği Az Gibi Parçalar Böler<br />Herkes Kılıcını Boynumda Biler<br />Başımı Meydana Koydum Koyalı</p><p>"Bu Kızılbaş Olmuş, Yunmaz" Diyorlar<br />"Kestiği Haramdır, Yenmez" Diyorlar<br />"Camiye Mescide Konmaz" Diyorlar,<br />İmam Şah Hüseyn'e Uydum Uyalı</p><p>Kimi Benden Kağıt Hüccet Arıyor<br />Hal Bilmeyen Dip Dedemi Soruyor<br />Dostlar Ölümüme Karar Veriyor<br />Sefil Selimi'yim Dedim Diyeli</p></p></body></html>
