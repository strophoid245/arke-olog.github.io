<!DOCTYPE html><html><head><title>Kusursuz Aşk - Soner Arıca - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Kusursuz Aşk</h1><p><a href="/sarki-sozleri/sanatcilar/soner-arica/index.html">Soner Arıca</a></p><p><p>Artık gitme demeyeceğim, zaten iyice hazırsın bu sefer. <br />Herşeyi yanında götür; anılarımızı, umutlarımızı, sevgimi de al belki lâzım olur. <br />Tek kelime etmesem diyorum, ama etmeliyim, sana bilmediğin bir şeyden <br />bahsetmeliyim; kendimden. Evet, onca zaman tanıdığını sandığın benden. <br />Hırçın yanımı gördün daha çok, oysa öyle uysal bir çocukmuşum ki. <br />Neydi beni zaman zaman hoyrat yapan? <br />Sanırım, düşünmedin. <br />Birini ayrı tutsam da renklerin hepsini sevdim, mevsimleri de. <br />Aslında çok şey var sevdiğim, <br />kavgalar ve savaşlar dışında bir de niye olursa olsun vedalaşma anları, <br />İsterdim ki uyumlu halimi yaşasaydın daima ama bana hep vurgun <br />saatlerinde geldin, ya da sen vurdun. <br />Uzaklara bakardım uysal çocukluğumda içimde dolmayan derin boşluğumla, <br />denizden gelecek bir gemi bekledim durdum, <br />sonra yıldızlara baktım yıllarca ve sen sandığım bir yıldıza. <br />Kadınlar, erkekler, çocuklar ve şehirler tanıdım, çoğunu da sevdim. <br />Aşklarım da oldu, hem de uğruna ölebileceğim aşklar, ama en çok seni sevdim. <br />Ve şimdi gidiyorsun, evet git içimdeki melek sana dua edecek. <br />Sanırım kahrolmayacağım bu veda sahnesine - senin baban öldü mü? <br />Bu gidiş ölümden beter olamaz. <br />Hangisi doğru bilmiyorum, <br />Seni uğurlayıp öylece kalmak mı? <br />Yoksa, benim uyumamı bekleyip gitmen, benim de sensiz sabaha uyanmam mı? <br />Bence şimdi git, hayır gitme! Yani git de önce üstümü ört, ben uzanayım şöyle, ışığı kapat ve git. <br />Hayır hayır gitme! <br />Yani git de ışığı yak git, ben karanlıktan korkuyorum da! <br />Hem sensizlik hem karanlık bu kadarı fazla. <br />Üstümü de örtme bu şevkat de fazla, ışıkların hepsi açık olsun. <br />İçim burkuluyor sen nasıl gidersen git. <br />Dur, burayı iyi dinle; birkez daha söylüyorum ve son kez. <br />Seni seviyorum. <br />Sen giderken ben içimden haykıracağım 'kusursuz bir aşktı bu' diye. <br />Kusursuz bir aşktı benim sana büyüttüğüm sen ne yaşadın bilmiyorum... </p><p>Yine de tanıdı gönlüm yaşadı <br />Bir kusursuz aşk büyüttüm sana pişman değilim </p><p>Her akşam vaktinde bu gönül üzülür <br />Hüzünle dolar seni düşünür <br />Şimdi çok uzakta kimbilir neredesin <br />Geri dön ya da dönme ben sendeyim</p></p></body></html>
