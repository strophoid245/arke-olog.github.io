<!DOCTYPE html><html><head><title>Akıllı Adamdır Benim Babam - U.L.A.Ş - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Akıllı Adamdır Benim Babam</h1><p><a href="/sarki-sozleri/sanatcilar/ulas/index.html">U.L.A.Ş</a></p><p><p>&#65533;Adım, hıh adımı boş verin. Bizim alemde Mark.A olarak tanındığımı bilin, yeter. Aslına bakarsan bu isimde rahmetli babamın mirasıdır bana ha! Yani babam, köydeyken nam-ı değer Sülüman Ağa, Almanya göçünden sonra ise dillere destan Mark Ağa.</p><p>Köyün ender toprak sahiplerinden biriymiş. 80 ihtilali sonrasındaki milli değer erozyonu ve liberalleşmenin yarattığı, yani &#65533;çikita muz döneminin yarattığı&#65533; kısa dönemde köşe dönengillerden biriymiş benim babamda! Daha sonrada el altından işini yürüttüğü bir milletvekilinin yardımıyla toprağı satmış, marabayı ortada bırakmış ve Almanya&#65533;ya göçmüş.</p><p>Hırsızdır, soysuzdur ama akıllı adamdır benim babam!</p><p>Almanya&#65533;da,<br />_ &#65533;Hepinizi cennete sokacağam, orada danıdıhlarım var. Hele siz 3er, 5şer ne varsa verin bakem&#65533;&#65533; diyerek fakir, fukaranın 3, 5 kuruşunun üstüne yatmış. E sonrada fabrikalar, holding, arsalar, dükkânlar, apartmanlar derken almış yürümüş&#65533;</p><p>Hırsızdır, soysuzdur ama akıllı adamdır benim babam!</p><p>Hem o dönem Mark milyoneri olduğundan ötürü, hem de hala köydeki bazı eski tavırlarından vazgeçemediği için, Mark ile Ağa&#65533;nın birleşmesi ile Mark Ağa diye ün salmış Almanya&#65533;da. E ben de meşhur Mark Ağa&#65533;nın oğlu olduğum için, hahha, ha bir de markalara düşkünlüğümden ötürü, babamınkinin kısaltılmışı olarak Mark A. diye bilinir oldum âlemde.</p><p><br />Bana gelince,<br />Hayata babam gibi erken ve hızlı başladım. Üniversiteyi bitiremedim. Ve yine sağ olsun rahmetli babamın sayesinde uydurma bir çürük raporuyla askerden de yırttık. E dedim ya,</p><p>Hırsızdır, soysuzdur ama akıllı adamdır benim babam!</p><p>Rahmetliyi geçen sene kaybettik. Umarım cennetteki tanıdıkları ona orda bir torpil ayarlamışlardır! Hıh&#65533;</p><p>Şimdi şirketin başında ben varım. İşleri ağırlıklı olarak İstanbul&#65533;a taşıdık. Allah&#65533;a şükür işlerimiz daha da büyüdü. Hoş şu narkotiğin ara sıra baskınları da olmasa daha fazla yatırım yapıcam da, neyse vekil dostlarımız sağ olsun!</p><p>Mesleki hayatımdaki başarımı rahmetlinin bana verdiği şu 3 önemli öğüde borçluyum. Babam hep derdi ki;</p><p>_&#65533;Evlat, bu düzende ayakta kalmak istiyorsan, şunları ahlına eyice gazı. Aha da bir,<br />. Dünya&#65533;da ya ezilen olacasın, ya ezen olacasın. Ezen olmah için, en göçlü ezenin her daim yaltakçısı ve maşası olacasın. Amerika en güçlüsüdür. Sırtını Amerikancı liberal kaypaklara daya, işini gör oğlum, işini&#65533;<br />. Eki, kaz gelecek yirden davuk esirgenmez. Yani rüşvet yiğitliğin esasıdır. Gerekiyorsa vir gitsin. Hem de dolaylı yoldan sevaptır oğlum&#65533;<br />. Öc, olurda işler garışırsa ortalıktan doz ol. En göçlü kimse hep yanında, elinin aldında ol. Ortalık yatışınca tekrar döner, çıkarsın piyasaya. Biraz uyanıh ol oğlum, uyanıh ol&#65533;&#65533;</p><p>Dedim ya, hırsızdır, soysuzdur ama akıllı adamdır benim babam!</p><p>Neyse, işte bu da benim hikâyem. Adım, hıh boş verin, adım mühim değil. Siz de beni meşhur Mark Ağa&#65533;nın marka bağımlısı oğlu Mark.A olarak bilin yeter. Nasılsa bir gün işiniz düşer! Ha ha ha ha ha ha ha ha hay&#65533;</p></p></body></html>
