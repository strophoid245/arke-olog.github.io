<!DOCTYPE html><html><head><title>Seni Seviyordum - İclal Aydın - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Seni Seviyordum</h1><p><a href="/sarki-sozleri/sanatcilar/iclal-aydin/index.html">İclal Aydın</a></p><p><p>sana uzak kentlerden birinde<br />zamanın bir yerinde<br />seni ve senli günleri anımsattı akşam güneşi<br />onca zamanın üstünde eskimeyen bir düşüncesin şimdi<br />insan hergün anımsar mı aynı gözleri..</p><p>seni seviyordum ve senin haberin yoktu..<br />saçlarını izliyordum uzaktan<br />kulağının arkasına düşüşü ve burnun!<br />herkesten başkaydı işte..<br />güldüğün zaman yukarıya bakardın..<br />yukarı kalkan başın ve gülen gözlerin vardı.<br />ne güzeldiler!<br />sen bilmiyordun.. ben seni seviyordum...<br />kalbime sığmıyordu aklımdan geçenler.<br />duvarlara, vitrin camlarına, kaldırımlara çarpıyordu.<br />geri dönüyordu çoğalarak.<br />senin sesini duyduğum masalarda erteliyordum herşeyi..<br />herşeyi erteleyişim oluyordun.<br />kalp ağrısı oluyordun.<br />birlikte soluduğumuz sokak isimleri oluyordun.<br />mevsimler değişiyor ve büyüyorduk.<br />dönemeçler geçiyor, köprüler göze alıyor</p><p>ve bazen, tekin olmayan suların üzerinden atlıyorduk..<br />cesurduk!<br />ufuk çizgisi maviydi, günbatımı hep turuncu<br />ve kırmızıydı bütün karanfiller!<br /> <br />ben seni seviyordum.. sen bilmiyordun..<br />sevinçlerim oluyordun ara sıra..<br />sen hiç bilmiyordun.</p><p>sonra herhangi biri oldun.<br />bütün sevinçlerim bittikten sonra.<br />yağmurlar yağdı serin haziran akşamları.<br />derken birgün uzaktan gördüm seni.<br />saçların bana inat başın herşeye meydan okuyarak<br />işte yine aynı!<br />kalbimi acıttın.. her zamanki gibi..<br />değiştik sanıyordum. ve sen yine bilmiyordun..</p><p>şimdi bunları anlatsa sana birileri,<br />kimbilir..<br />yada boşver<br />bilme en iyisi...</p></p></body></html>
