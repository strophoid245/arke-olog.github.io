<!DOCTYPE html><html><head><title>Canım Kızım - İclal Aydın - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Canım Kızım</h1><p><a href="/sarki-sozleri/sanatcilar/iclal-aydin/index.html">İclal Aydın</a></p><p><p>Canım Kızım;<br /> <br />Meğer sanaymış yolculuğum.<br />Birgün kendime neden yaşadığımı sordum;<br />Bir anlamı olmalıydı başımdan geçen onca şeyin;<br />Bir karşılığım olmalıydı hayatta.<br />Bu soruyu sorduğumda kendime yirmi üç yasındaydım.<br />Ellerim yaslanmamıştı henüz<br />Ama soluk soluğa kalmış yorgun bir çocuktum,<br />Bildiğim her şeyden,<br />Herkesten uzaktaydım.. <br />Yalnızlık, yabancılık, haksızlık,dünya kederleri<br />Bir olup yüklenmişlerdi bir gece kalbime.<br />Balkona çıktım,<br />Dördüncü kattaydım.<br />Soğuk bir kıs gecesiydi.<br />Demirleri tuttum caddeyi seyrettim ağlayarak.<br />Göreceksin insan nasıl acır kendine böyle anlarda...<br />Yüz yirmi dokuz numaralı otobüs geçiyordu<br />Ve bir kız köşedeki benzinciden çıkmış;<br />Elinde bira şişesi ağlıyordu,<br />Uzundu sacları.<br />Kaldırıma oturdu<br />Elindeki bira şişesini karşısındaki saat kulesine fırlattı.<br />Saat oniki'ye on vardı ve belli ki ikimizinde canı çok yanmaktaydı... <br />Annem geldi aklıma<br />Bir Pazar dönüşü elimi avucunun içinde kavrayışı ve bana doğumumu anlatısı.<br />Yalnızmış sancıları geldiğinde;<br />Çok korkmuş ya başaramazsa diye.<br />Balkona çıkmış<br />İnsanları seyretmiş başka kadınlarda çekti bu sancıyı diyerek<br />Ve başka insanların acılarından güç alarak doğuma girmiş.<br />Doğduğumda yaptığı ilk şey saate bakmak olmuş.<br />Saat öğlen oniki'ye on varmış.<br />İşte böyle demiştim kendi kendime;<br />Buraya kadarmış.<br />Sonra çilekli pastayı,<br />Çaldığım vişneleri,<br />Limonlu dondurmayı ne çok sevdiğimi düşündüm.<br />Saclarımı uzatacaktım,<br />Para biriktirip yollara çıkacaktım<br />Ve bir daha hiç yirmi üç yaşında olmayacaktım.<br />Büyük kararlardan önce mutlaka bir gece beklemeli<br />Eğer sabah aynıysa her şey,<br />O zaman düşünmeli bitirmeyi bir hikayeyi..<br />Ertesi gün güneşli bir sabahtı;</p><p>Çoktan düşmüştü ruhumun ve kederimin ateşi... <br />O günden sonra neler oldu bir bilsen...<br />Sana anlatacak o kadar çok şeyim var ki.<br />Çok korkuyorum severmisin acaba beni?<br />İyi bir anne olabilecek miyim?<br />Koruyabilecek miyim seni?<br />Kalbimde ve zihnimde biriktirdiklerimi eksiksiz iletebilecek miyim sana? <br />Takvimler bir sonbahar çocuğu olacağını söylüyor.<br />Annende sonbaharda doğmuş bir bebekti.<br />Bu mevsim hüzünlüdür kızım ve çok sever güneşi.<br />Şu anda minicik tekmelerinle ben burdayım diyorsun.<br />Gelişine az kaldı...<br />Seni sevinçle beklerken odanı hazırlıyoruz hevesle.<br />Ama ne yazık ki odan kadar sessiz ve özenli bir ülkeye gelmiyorsun.<br />İsterdim ki benim gördüklerime sen şahit olma ama onlar sana bile yetişti.<br />Geleceği zamanı kendi seçen biri olarak güçlü<br />Ve bendende önde olacağını biliyorum.<br />Umarım sende seversin karıncaları,kedileri ve kelebekleri.<br />Ben babasını çok özleyen bir çocuktum...<br />Dilerim sen ayrı kalmazsın seni sevinçle bekleyen babandan.... <br />Anneler ve babalar tanıyacaksın bizden başka.<br />Oğluna söz verdiği bisikleti alamadığında,<br />Notalarla oğlunun adını yazan,<br />Bıyıklı yorgun babaları,<br />Ya da kendi giyemediği mavi yirmi üç nisan elbisesini<br />Sabaha dek uyumadan kızına diken anneleri,<br />Sonra kendinden başkasını düşünmeyenleri,<br />Kendi öfkesinde boğulanları<br />Ve yalancıları tanıyacaksın.<br />Aşkı tanıyacaksın bir gün,<br />Kalbim kırılacak<br />Ve belki kıracaksın birilerini...<br />İyi bir tamirci ol kızım,<br />Çabuk onar kırdığın kalplere ve çaresiz kalma kendi kırık kalbine.<br />Sen şimdi kendi öykünü yazmaya geliyorsun. <br />Hayat iki seçenek sunuyor:<br />Ya payına düşen kederi parlatacaksın;<br />Ya da ömrünle iyi geçinmeye bakacaksın.<br />İkincisini tercih edersin umarım... <br />Bana öğretildiği gibi kızım;<br />Öğrendiğin çiçek adlarını unutma,<br />Kelebekleri kitap arasında kurutma,<br />Kin büyütme kalbinde ve incitme kimseyi... <br />Dilerim dünyaya geliş nedenini sen çabuk bulursun.yolun acık olsun.... </p><p>Annen..</p></p></body></html>
