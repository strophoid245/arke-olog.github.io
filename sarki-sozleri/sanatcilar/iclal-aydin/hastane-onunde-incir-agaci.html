<!DOCTYPE html><html><head><title>Hastane Önünde İncir Ağacı - İclal Aydın - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Hastane Önünde İncir Ağacı</h1><p><a href="/sarki-sozleri/sanatcilar/iclal-aydin/index.html">İclal Aydın</a></p><p><p>Çocukluğumun yokluk yıllarıydı<br />Her şey için uzun uzun beklediğimiz yıllar<br />Karanlıkta otururduk geceleri<br />Mum ışığında anlatırlardı<br />Acıklı hayat hikâyelerini<br />İki elim yanaklarımda<br />Usul usul ağlardım yalnız kalmış gurbet gelinlerine<br />Çocuk kalbim dua ederdi<br />Türkülerle evimize gelen geçmişlerine<br />Annemin sesiyle dinlemiştim bunlardan birini:</p><p>Hastane önünde incir agaci, annem agaci<br />Doktor bulamadi bana ilaci, annem ilaci<br />Baş tabip geliyor zehirden acı, annem vay acı </p><p>Garip kaldim yüregime dert oldu, annem dert oldu<br />Ellerin vatani bana yurt oldu, annem yurt oldu</p><p>İsmi neydi acaba hastane önündeki ağaca ağlayanın?<br />Fikriye mi, yoksa Kiraz mı, Hacer mi, Fidan mı?<br />Neydi çare bulunmaz hastalığı,</p><p>Neden kimse yoktu, neden kendi omuzladı,<br />Baş tabibin O'na fısıldadığı acıyı?<br />Yoktu bu sorularımın cevabı<br />Belli ki kendiyle bir başına kalmış<br />İnce ince yakmıştı bu ağıdı.</p><p>Mezarımı kazın bayıra düze, annem vay düze<br />Yönünü çevirin sıladan yüze, annem vay yüze<br />Benden selam söylen sevdiğinize, sevdiğinize</p><p>Başını koysun karalar bağlasın, annem bağlasın<br />Gurbet elde kaldım diye ağlasın, annem ağlasın</p><p>Çocukken bir tek ince hastalıktan ölünür sanırdım.<br />Dilini ve yönlerini bilmediğim bir ülkede<br />Metroların rüzgârında anladım<br />Hasretten de ölünebileceğini.<br />Ve gördüğüm her boş alana<br />Eksiksiz çizebileceğimi özlediğim her bir şeyi<br />Beni yabancı sayarken aslında bana yabancıların<br />Yüzlerinde tanıdım kendimle bir başıma kalmayı<br />Çocukken bir tek ince hastalıktan ölünür sanırdım.<br />Hasretten de ölünürmüş anladım...</p></p></body></html>
