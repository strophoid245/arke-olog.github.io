<!DOCTYPE html><html><head><title>Aşk - İclal Aydın - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Aşk</h1><p><a href="/sarki-sozleri/sanatcilar/iclal-aydin/index.html">İclal Aydın</a></p><p><p>Aşk; yalnız bir operadır kış güneşinde dinlenen. <br />Aşk; bazen bir zaman hatasıdır. <br />Aşk; bazen kavuşamamak, adını karalamaktır kağıtlara. <br />Uzun bir suskunluktur ya da durmadan ondan konuşmaktır. <br />Aşk; bir filmin, bir karesinde takılıp kalmak...<br />Bazen tuhaf bir cesaretle meydan okumaktır. <br />Aşk; bazen nedenini bilmediğiniz bir duraksamadır.<br />Aşk; bir harabenin ortasında birşey bulup da ne yapacağını bilemeyen </p><p>iki savaş çocuğu gibi kalmaktır.<br />Eylül'ün toparlanıp gitmesini izlemektir.<br />Bir bakış bile anlatmaya yeterken herşeyi <br />kalbinizi dolduran duyguların kalbinizde kalmasıdır.<br />Aşk; canınızla beslemektir hüznün kuşlarını.<br />Aşk; vazgeçmektir gözlerinden.<br />Geceleri ansızın nedensiz uyanmaktır uykularından, usul usul ağlamaktır.<br />Aşk; birgün anahtarın ters döneceğine inanıp ışığa kavuşmayı özlemektir.<br />Aşk; buralardan öylece çekip gitmek ve sonunda kendine bir gül vermektir.<br />Acını içine alıp, göz damlalarını tutup, güçlü olmaya çalışmaktır</p></p></body></html>
