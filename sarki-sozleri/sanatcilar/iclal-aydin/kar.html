<!DOCTYPE html><html><head><title>Kar - İclal Aydın - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Kar</h1><p><a href="/sarki-sozleri/sanatcilar/iclal-aydin/index.html">İclal Aydın</a></p><p><p>Karlı bir akşamdı Ankara da <br />Son kez elele yürümüştük <br />Bitmesin istediğim yola kısacık beraberliğimizin bütün anılarını sığdırmıştık... <br />Yazarsın bana demiştin bende yazarım sana sık sık, <br />Ağlıyorum, <br />Sen görmeyesin diye kaldırmıyordum başımı <br />Elimi daha sıkı tuttun <br />Anlıyordum <br />Bu ayrılığa dayanmıyordu kalbim... <br />Öğrettiğim çiçek adlarını unutma dedim, <br />Kelebekleri kitap arasında kurutma, <br />Sık sık fotoğraf çektir yolla bana, <br />Kitaplarım sana emanet, incitme kimseyi, kin büyütme kalbinde beni bekle... <br />Yol bitti gidiyordun artık, <br />Gittin! <br />Sokakta gördüklerimi filmlerdeki aktörleri sen sandım bir süre, <br />Kin büyütmedim kalbimde söz vermiştim sana diye, <br />Kitaplarını okudum kelebeklere dokunmadım, <br />Öğrendiğim çicek adlarına yenilerini ekledim, </p><p>En çok fesleğeni, çoban heybesini, aksam sefasını sevdim. <br />Seni beklerken çok sey öğrendim, <br />Yolunu gözlediğim, sevdiğim ilk adam <br />Nasılsa bulacaktır seni diye her görüşümde aynı güçle seslendim; </p><p>Uçak babama selam söyle, </p><p>Beni kötü rüyalarımdan uyandıran, sevdiğim ilk adam bir bilsen! <br />Seni nasıl özledim. <br />Kar yağıyor şimdi otuz yaşım bitti. </p><p>Kitapların bende, kelebekler gibi kar taneleri, <br />Kendi yolumda yürürken hiç unutmadım o cümleyi; <br />Selamını aldım babacığım <br />Kin büyütmedim kalbimde, <br />Küçük kızının gözleri; <br />Hala senin çiceklerinde. <br />Uçak! <br />Babama selam söyle....</p></p></body></html>
