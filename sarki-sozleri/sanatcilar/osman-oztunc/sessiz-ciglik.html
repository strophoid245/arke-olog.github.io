<!DOCTYPE html><html><head><title>Sessiz Çığlık - Osman Öztunç - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Sessiz Çığlık</h1><p><a href="/sarki-sozleri/sanatcilar/osman-oztunc/index.html">Osman Öztunç</a></p><p><p>Ak sakallı kocaların <br />Yüzlerce yıldan beri<br />Duyarlı ve titrek ellerinde çevirdiği<br />Işıl ışıl sayfalardan<br />Beyaz takım elbisemi giyinerek döndüm</p><p>Tepeden tırnağa tertemiz <br />Ve en insancıl yanımla <br />Vakit dağların bakır rengiydi <br />Şaşırdılar<br />Parkamı palaskamı ve postalımı <br />Çıkarıp bırakınca nehrin kıyısına <br />Üzüldü dost üveyikler kanaryalar ve ağaçlar <br />Demek gitti dediler <br />Bilge yol başçı </p><p>Bu üzüntüye fazla dayanamadı anam <br />Ve toprağa düştü usulca gözyaşları babamın <br />Dedim ki onlara <br />İçimdem kopup giden öncünün <br />Geri dönmeyeceğini biliyorum <br />Sırf bu yüzden <br />İğrenç şairlerin çaldığı şiirlerimi de <br />Bıraktım anaforuna doğurgan bir öfkenin </p><p>İlişmen bana<br />Birde beyaz takım elbiseme <br />Ben Vefa Sultan Hazretleri'nin daima bahsettiği <br />Bir dil bir dilek bir kültür aynasından <br />Bir başbuğ gönderdim <br />Güneşin geldiği yerden gittiği yöne doğru <br />Tanrı Türk'ü asıl şimdi korusun</p><p>Dinle dinle beni Harun <br />Parkamdan palaskamdan postalımdan <br />Bir de o nehirden sana sır vereceğim </p><p>Zebaniler Üsküdar'ı basmadan üç gece evvel <br />Şeyh Yahya heybeme biraz azık biraz telaş<br />Sayısız düş tohumu doldurup gökyüzüne gönderdi <br />Buğdaya kuru üzüme tütüne <br />İncire erik ve kaysıya kıtlık düşmeden <br />Koyuna yaşlı öküzlere<br />Bil cümle hayvanlara hastalık bulaşmadan <br />Kervansaray Bedirkale Arap Köyü topraklarına <br />Kuraklık düşmeden <br />Gece ile gündüz çekilmeden <br />Yerle göğün arasından <br />Erkekler dölsüz kalmasın <br />Anasından emdiğini yavrusuna emdirsin diye <br />Dişi gençliğim <br />Hürriyet yıldızları yurdumun yeryüzüne <br />Dökülsün emrini verdi </p><p>Vird-i evrad ile <br />Sırlara ermiş erenler gece sarhoştular <br />Yıldızların arasından doğrulup <br />Tuğ kaldıranda Bilge Kağan <br />"Ey Türk! Üstte mavi gök çökmedikçe <br />Altta yağız yer delinmedikçe <br />Senin ilini ve töreni kim bozabilir" <br />Haykırışıyla ezilirken zebaniler <br />Uğurladık kutlu törenin son mümessilini </p><p>Ey yiğitler sultanı Alparslan <br />Seni görüpte baştan çıkmayan bir aklın başını <br />Ezmek yaraşır <br />Çünkü çirkin bir yılandır o</p><p>Toprak yağmura doymadı dedim <br />Sus dedi <br />Güneşi anlatsaydım doğmayı unuturdu <br />Kahrolayım Şeyh Yahya'dan <br />Vefa Sultan Hazretleri'nden <br />Başbuğum'dan <br />Bir de Üsküdar'dan ayrılamadım </p><p>İlkokul çağlarımdan 29 yaşıma kadar <br />Varlığım Türk varlığına armağan olsun</p></p></body></html>
