<!DOCTYPE html><html><head><title>Usta - Osman Öztunç - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Usta</h1><p><a href="/sarki-sozleri/sanatcilar/osman-oztunc/index.html">Osman Öztunç</a></p><p><p>usta</p><p><br />Ellerinden değil ayaklarından öpüyorum<br />Sebebim ustam koca babam<br />Sana yazıyorum ey gidi ihtiyar<br />Ellerinden değil ayaklarından öpüyorum</p><p>Köylüydün belki ama onurlu mamur<br />Bilirdin  bir çok şeyi bir çok bilenden<br />Sıcaklar altında orak sallayan<br />Güneşten kavrulan teni bilirdin<br />Kendini bilirdin kendini</p><p>Onaltı yaşındaydım<br />Bir gün türkiye tanıyacak diyordum beni<br />Rençperiydim vahşi ve çılgın saflıkların<br />Gülerdim benden ileri ve geri olanlara<br />Dengesiydim her ikisinin<br />Çocuksu, saf, masum gülerdim<br />Birazda erkekçe<br />Onaltı yaşındaydım</p><p>Kırıldım belki defalarca bil ki eğilmedim<br />Utanmadım ruhuma çizilen resmin yırtılışından<br />Bir gül dalıydım koparılan<br />Çelik bir kol<br />Her fırsatta kasırgalaşan yellerinde<br />Yerlerinde yeller eser diyebilecek kadar büyümüştüm<br />Kırıldım belki defalarca bil ki eğilmedim.</p><p>Bu ezan hangi selaya çıkar baba<br />Nefesim acıyor.<br />Sözlerim gözde kaldı artık<br />Kaşlarım sual.<br />Duymasın güzellerin gülü can birazdan gideceğimi<br />Birikmesin gözlerinde intihar yüklü bulutlar</p><p>Ben de yolculuk telaşı var.<br />Bu ezan hangi selaya çıkar baba.</p><p>Vurgun yedim baba vurgun<br />Oltu taşı tesbihim , tütün tabakam ve siyah çakmağım şahit<br />Bir de yüreğime çizdiğin resmin vardı yanımda<br />Üç damla kan düştü geceye<br />Üç damla baldıran zehri<br />Vurgun yedim baba vurgun</p><p>Ben böyle düşünmüyordum ölmeyi baba<br />Altından azgın suların geçtiği demir köprüde olacaktım<br />Rakipte olacaktı<br />İkimizin elinde iki 14'lü ve gece<br />Birbirimize sıkarak koşacaktık birbirimize<br />Yıldızlar yağacaktı üzerime<br />Beni sabaha götüren.<br />Ben böyle düşünmüyordum ölmeyi baba.</p><p>Bir gece düşüme giren ihtiyar adam<br />"murad olsun söyleyim oğul" dedi<br />Zafer nerde gizlidir dedim<br />Ömrüne ömür can güzelin yüreğinde<br />Peki güneş nerede saklanır dedim<br />"yavuzun atının ak yelesindeki sırdır oğul" dedi<br />Bir gece düşüme giren ihtiyar adam.</p><p>Burda insanların yalnız ağzı var<br />Siyah beyaz bir fotoğrafın içindeyim muzdarip<br />Düşüncelerim kurşuna dizildi sabaha karşı<br />Esselatu hayrun minen nevm derken ezanlar<br />Açıldı sonsuza giden yol<br />Burda insanların yalnız ağzı var.</p><p>Ne açtı yüreğini güzellerin gülü can<br />Ne de beyaz atın yelesindeki sır'a erdim<br />Ve buyur eyledi ötelerden o ihtiyar adam<br />Hoş geldin oğlum osman hoş geldin<br />Ne açtı yüreğini güzellerin gülü can<br />Ne de beyaz atın yelesindeki sır'a erdim</p></p></body></html>
