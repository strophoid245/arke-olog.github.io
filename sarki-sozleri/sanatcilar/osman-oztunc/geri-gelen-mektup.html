<!DOCTYPE html><html><head><title>Geri Gelen Mektup - Osman Öztunç - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Geri Gelen Mektup</h1><p><a href="/sarki-sozleri/sanatcilar/osman-oztunc/index.html">Osman Öztunç</a></p><p><p>Ruhun mu ateş yoksa o gözler mi alevden?<br />Bilmem bu yanardağ ne biçim korla tutuştu.<br />Pervane olan kendini gizler mi alevden?<br />Sen istedin ondan bu gönül zorla tutuştu.</p><p>Gün senden ışık alsa da bir renge bürünse,<br />Ay secde edip çehrene yerlerde sürünse,<br />Her şey silinip kaybolurken nazarından,<br />Yalnız o yeşil gözlerinin nuru görünse...</p><p><br />Hançer gibi keskin ve çiçekler gibi ince,<br />Çehren bana uğrunda ölüm hazzı verince,<br />İçimdeki azgın devi rüzgârlara attım,<br />Gözlerle günah işlemenin zevkini tattım.</p><p>Gözler ki birer parçasıdır sende İlah'ın<br />Gözler ki senin en katı zulmün ve silahın<br />Vur şanlı silahınla gönül mülkü düzelsin<br />Sen öldürüyorken de vururken de güzelsin</p></p></body></html>
