<!DOCTYPE html><html><head><title>Almina - Orhan Gencebay - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Almina</h1><p><a href="/sarki-sozleri/sanatcilar/orhan-gencebay/index.html">Orhan Gencebay</a></p><p><p>Son günlerde ne yüzüme bakıyor<br />Ne bir selam veriyorsun Almina<br />zahmet edip ne elimi sıkıyor<br />Ne bir hatır soruyorsun Almina</p><p>Madem hızlı yaşamayı severdin<br />Neden bana yar olamaya söz verdin<br />Cambaz gibi kalpten kalbe tel gerdin<br />Maceraya yürüyorsun Almina</p><p>Ben yanarken hasretinin narında<br />Hoyrat eller bağlar bozdu bağrında<br />Ben aklımı uğurlarken uğrunda<br />Sen sefalar sürüyorsun Almina</p><p>Seni gözden seni sözden sakınıp<br />Sır vermedim dosta senden yakınıp<br />Hasretinle her gün biraz tükenip<br />Bittiğimi görüyorsun Almina</p><p>Koca bir yaz gelip geçti gülmeden<br />Ben giderim, sen insafa gelmeden<br />Hayatımla oynuyorsun bilmeden<br />Günahıma giriyorsun Almina</p><p>Telaşlanma kastettiysen canıma<br />Günden güne giriyorsun kanıma<br />Bir atımlık barut kaldı sonuma<br />Muradına eriyorsun Almina</p></p></body></html>
