<!DOCTYPE html><html><head><title>Bir Araya Gelemeyiz - Orhan Gencebay - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Bir Araya Gelemeyiz</h1><p><a href="/sarki-sozleri/sanatcilar/orhan-gencebay/index.html">Orhan Gencebay</a></p><p><p>Yüce dağlar bizi bizden ayırmış<br />Arkasını göremeyiz sevdiğim<br />Ferhat bir zamanlar delmiş diyorlar<br />Dağ bir değil delemeyiz sevdiğim</p><p>Baban maaşıma harçlık diyormuş<br />Anan on binlerce başlık diyormuş<br />Kısacası bu iş olamıyormuş<br />Bir araya gelemeyiz sevdiğim</p><p>Dağ bir değil demiş idim önceden<br />Bilen bilir payın alır bu sözden<br />Dünya şahit olsun biz bu gidişle<br />Ahrette de gülemeyiz sevdiğim</p><p>Tanrım ahrette de varsa bu dağlar<br />İçim yanar bağrım yanar kan ağlar<br />Dört kitabın hangisine bu sığar<br />Bunlar sırdır bilemeyiz sevdiğim</p><p>Kara sevda yazılmıyor kağıda<br />Günler asır gibi gelir Nihat'a<br />Ölüm bu hayattan iyi olsa da<br />Elde değil ölemeyiz sevdiğim</p></p></body></html>
