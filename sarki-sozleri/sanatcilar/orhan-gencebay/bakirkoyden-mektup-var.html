<!DOCTYPE html><html><head><title>Bakırköy'den Mektup Var - Orhan Gencebay - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Bakırköy&#39;den Mektup Var</h1><p><a href="/sarki-sozleri/sanatcilar/orhan-gencebay/index.html">Orhan Gencebay</a></p><p><p>Sensizdim kendime bir iş aradım,<br />Baştan savıp asabımı bozdular.<br />Hatırşinas dostlarıma uğradım,<br />Sağolsunlar müdür beye yazdılar.</p><p>Müdür bey gerçekten yufka yürekmiş,<br />İşim inşaatta kazma kürekmiş,<br />Bir sağlık raporu almam gerekmiş,<br />Tam teşekkül hastaneye yazdılar.</p><p>Yağışlı gözümün hazan çağı da,<br />Olur olmaz yerde başlar ağıda,<br />Sinir servisine giden kağıda,<br />Aklından zoru var diye yazdılar.</p><p>Bir saat anlattım tek bir buseni,<br />Doktorlar efsane sandılar seni,</p><p>Belki de alaya aldılar beni,<br />Belki palavracı diye kızdılar.</p><p>Bir ara sensizlik krizim tuttu,<br />Bilmem ki o anda ne olup bitti.<br />Hekimler heyeti havale etti,<br />Acil vak'a Bakırköy'e yazdılar.</p><p>Bu çağda bu sevda abes dediler,<br />Cezası çelikten kafes dediler,<br />Ben kime ne yaptım,ne istediler,<br />Bana bu çukuru niye kazdılar.</p><p>Burda ne sen varsın, ne de bir iş var,<br />Üç adım voltalık gidiş geliş var.<br />En ayıp sözlerle kaplı dört duvar,<br />Bunca küfrü kime ,niye yazdılar.</p><p>Açmak için zahmet etme zarf açık,<br />Hala bana sevgin varsa birazcık,<br />Mektubumu alır almaz yola çık,<br />Gözyaşlarım bir acayip azdılar.</p></p></body></html>
