<!DOCTYPE html><html><head><title>Gönül Nikahı - Orhan Gencebay - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Gönül Nikahı</h1><p><a href="/sarki-sozleri/sanatcilar/orhan-gencebay/index.html">Orhan Gencebay</a></p><p><p>İlk görüşte başlar kalplerde telaş,<br />Çok erken kıyılır gönül nikahı,<br />Sevgini yudumlar,göz yavaş yavaş,<br />Bakarken kıyılır gönül nikahı.</p><p>Düşürür sevdaya yaşı onüçü,<br />Tanımaz günahı kanunu suçu,<br />Gururun belini sevginin gücü,<br />Bükerken kıyılır gönül nikahı.</p><p>Neler uydurursun gör daha neler,<br />Nice mazeretler ne bahaneler,<br />Kederli gözlerde billur taneler,<br />Dökerken kıyılır gönül nikahı.</p><p>Alnında sevecek yazdıtan sonra,<br />Eninde sonunda senindir sıra,<br />Bir vesile olur kibrit sigara,<br />Yakarken kıyılır gönül nikahı.</p><p>Beklenen karşına çıkar bir sabah,<br />Belki yeşil gözlü belki simsiyah,<br />Daha ilk görüşte yürekten bir ah,<br />Çekerken kıyılır gönül nikahı. </p><p>Neler uydurursun gör daha neler,<br />Nice mazeretler ne bahaneler,<br />Kederli gözlerde billur taneler,<br />Dökerken kıyılır gönül nikahı.</p></p></body></html>
