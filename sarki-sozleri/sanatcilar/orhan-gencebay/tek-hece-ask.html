<!DOCTYPE html><html><head><title>Tek Hece (Aşk) - Orhan Gencebay - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Tek Hece (Aşk)</h1><p><a href="/sarki-sozleri/sanatcilar/orhan-gencebay/index.html">Orhan Gencebay</a></p><p><p>Var mi beni içinizde tanıyan<br />Yaşanmadan çözülmeyen sır benim<br />Kalmasa da şöhretimi duymayan<br />Kimliğimi tarif etmek zor benim</p><p>Kimsesizim; hısmım da yok hasmım da<br />Görünmezim; cismim de yok resmim de<br />Dil üzmezim; tek hece var ismimde<br />Barınağım gönül denen yer benim</p><p>Bülbül benim lisanımla ötüştü<br />Bir gül için can evinden tutuştu<br />Yüreğine toroslar dan çiğ düştü<br />Yangınımı söndürmedi kar benim</p><p>Niceler sultandı kraldı şahtı<br />Benimle değişti talihi bahtı</p><p>Yerle bir eyledim taç ile tahtı<br />Akıl almaz hünerlerim var benim</p><p>Kamil iken cahil ettim alimi<br />Vahşi iken yahşi ettim zalimi<br />Yavuz iken zebun ettim Selimi<br />Her oyunu bozan gizli zor benim</p><p>İlahimle Mevlana'yı döndürdüm<br />Yunusumla öfkeleri dindirdim<br />Günahımla çok ocaklar söndürdüm<br />Mevla'danım hayır benim şer benim</p><p>Sebep bazı Leyla bazı Şirin'di<br />Hatırım için yüce dağlar delindi<br />Bilek gücüm Ferhat ile bilindi<br />Kuvvet benim, kudret benim fer benim</p><p>Yeryüzünde ben ürettim veremi<br />Lokman hekim bulamadı çaremi<br />Aslı için kül eyledim Keremi<br />İbrahim'in atıldığı kor benim<br />Benim adım aşk...</p></p></body></html>
