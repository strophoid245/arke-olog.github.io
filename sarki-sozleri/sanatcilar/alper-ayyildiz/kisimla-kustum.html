<!DOCTYPE html><html><head><title>Kışımla Küstüm - Alper Ayyıldız - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Kışımla Küstüm</h1><p><a href="/sarki-sozleri/sanatcilar/alper-ayyildiz/index.html">Alper Ayyıldız</a></p><p><p>Sigaramın ucundan düşmek isteyen bi' kül kadar iradesiz miyim ki ? Ben ki tabla karşıtı. Yeri gelir, kuraklık olmaz. Fokurdayan suyun içinde kalıplaştı buzullar, yanar mı ha ? İlk başında hiç sorun yok elbet, içlenip yazar ve hiç de zahmet etmeden koparsın dünyadan. Haberci rüyalar… Solumda aşıklar, sağımda meşk avlıyor ya ben de kandım hepsine. Zamanı dolduran bir at yarışçısıydım önce. Tam bitince durmak istedim.<br />E doğal olan da buydu zaten. Gel ve gör ki at durmadı. Geriye kaldı boş silah ve avrat. Önümde aynı sahne ! Müziğim hayli köhne, terk edenler oldu. Her senemde fazladan bi' mum dikildi tek bi' daireye. Büyümemiştim, küçükleşirdim elbet. Gözüme sokulan her karemde tebessümler ağlamakta penceremde. Sazıma beste kalbim her satırda biliyorum ki kırmak adına gelenler de olacak elbet acımasızca. Üç yalandan ikisi saçma. Gerçek olsa dahi aldanır mısın, ve yahut aldanır mıyım bi' söyle ?!</p><p>Salınan ayaklarım denize vurmalı. Ben engebelerden düşerim, emret !<br />Düştüm yok zahmet… Etseler bilirdim ben. Süslü kelimelerden caydım.</p><p>Almadım ahını, günleri saydım gelmez. Gelmez gelmez !<br />Vuslat beklenendir oysa beklenmez özlemle…<br />Sözü verir, bi' gider ve dönmez. Alışıldık olan bana yetmez.<br />Oyunlardayım, elbet bitmez. Bitse ben bilirdim, ben…<br />Üşüdüm, eldivenden kaçtım. Ateş topu oynatılan şu yarışlar baydı.<br />Baydı ! Kışımla küstüm…</p><p>Kandırılma teknisyenim. Rekor benim, evet ! Silah değil ki mermiler, çözüm değil çelik yelek. Yelek değil, yürek gerek ! Yüreklisin, beyin gerek ! Ve hiç düşünmeden, yaramı tuzla beslemekteydin. Karakalemle daha güzeldi resmin. Şimdilerde beş parayı tükettin olmadı, eski rengi getiremezsin ! Makyajınla seçilemezsin. En güzel yüzse sol tarafta, kalp gözüyle hissedildin. Nefes alışverişte… Vesveseyle doldu tüm sepetler. El tutar mı ? Çok ağırsa bunda bir sorun var. Sepetse şeytanın hurafesiyle orijinal. Ağır gelen sepet değil, içinde öldüğün odan ! Uyurken istiladasın… Kibritinle oynarken yangın çıkarıp masanın alta saklandın. Kaçıncı rüyandasın ?! E yetti, kalk uyan ! Şu gaflet uykusunda var ya kişiliğindi kaybolan.</p></p></body></html>
