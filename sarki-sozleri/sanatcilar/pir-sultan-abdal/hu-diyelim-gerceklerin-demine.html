<!DOCTYPE html><html><head><title>Hü Diyelim Gerçeklerin Demine - Pir Sultan Abdal - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Hü Diyelim Gerçeklerin Demine</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Hü diyelim gerçeklerin demine<br />Gerçekierin demi nurdan sayılır<br />On'ki imam katarına düzülen<br />Muhammet Ali'ye yardan sayılır</p><p>İhlas ile gelen bu yoldan dönmez<br />İkilikten geçip birliğe ermez<br />Eri Hak görmeyen Hakk'ı hiç görmez<br />Gözü bakar amma körden sayılır</p><p><br />Bir talip ki ikrarında durursa<br />Çerağ gibi yanıp yağı erirse<br />Eksikliğin kendisinde görürse<br />O da erdir gerçek erden sayılır</p><p>Üç gün imiş şu dünyanın safası<br />Safasından artık imiş cefası<br />Gerçek erenlerin nutku nefesi<br />Biri kırktır kırkı birden sayılır</p><p>Pir Sultan Abdal'ım Bağdat'tır vatan<br />İkilikten geçip birliğe yeten<br />Erenler yoluna kıl ü kal satan<br />Yolun dikenidir hardan sayılır</p></p></body></html>
