<!DOCTYPE html><html><head><title>Benden Selam Söylen - Pir Sultan Abdal - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Benden Selam Söylen</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Benden selam söylen sofu canlara<br />Vücudun şehrini yuyanlar gelsin<br />Yedi kat göklerin yedi kat yerin<br />Kudret binasını kuranlar gelsin</p><p>Pirimi sorarsan Ali'dir Ali<br />Altından çakılmış Düldül'ün nalı<br />Kim sürdü kuyuda kırk arşın yolu<br />O yolun süreğin sürenler gelsin</p><p>Sofuluk dediğin bir kolay iştir<br />Pirimin gördüğü mübarek düştür</p><p>Eti yok kanı yok bir uçar kuştur<br />O kuşun dilini bilenler gelsin</p><p>Sofuluk eyleyen arıtır özün<br />Kimse yok anlaya şu benim sözüm<br />Demirin yüzünde karınca izin<br />Karanlık gecede bulanlar gelsin</p><p>Pir Sultan Abdal'ım özüm didarda<br />Saklayalım Hak katında nazarda<br />Çıkmadık can kazılmadık mezarda<br />O canın namazın kılanlar gelsin</p></p></body></html>
