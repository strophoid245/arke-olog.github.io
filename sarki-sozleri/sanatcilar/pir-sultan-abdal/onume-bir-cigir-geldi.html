<!DOCTYPE html><html><head><title>Önüme Bir Çığır Geldi - Pir Sultan Abdal - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Önüme Bir Çığır Geldi</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Önüme bir çığır geldi <br />Bir ucu var şar içinde<br />Attarları bir dükkan açmış<br />Her ne dersen var içinde</p><p>Gir dükkana pazar eyle<br />Hışmın yenip hazer eyle <br />Aya güne nazar eyle<br />Ay balkıyor nur içinde</p><p>Ay Ali'dir gün Muhammet<br />Okunur doksan bin ayet<br />Balıklar da suya hasret<br />Çarh dönerler göl içinde</p><p><br />Göl içinde çarha döner<br />Susuzluktan bağrı yanar<br />Müminler secdeye iner<br />Seyir var seyir içinde</p><p>Kudretten verildi balı<br />Bahanesi oldu arı<br />Dinle imdi ah ü zarı<br />Arı inler bal içinde</p><p>Pir Sultan'ım ey gaziler<br />Alnımızda ak yazılar<br />Önce talip pir arzular<br />Bülbül öter gül içinde</p></p></body></html>
