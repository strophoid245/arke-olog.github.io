<!DOCTYPE html><html><head><title>Şah-ı Merdan (Kızıl Deli) - Pir Sultan Abdal - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Şah-ı Merdan (Kızıl Deli)</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Şah-ı Merdan Ali kurdu bu yolu<br />Hazret-i Fatıma cihanın gülü<br />Evvel Seyyit Ali aldı yürüdü<br />Kırkların serdarıdır Kızıl Deli</p><p>Tanrıdağ koruna çökmüş oturur<br />Yıldızları ayağına getirir<br />Bir avuç toprakla hudut geçirir<br />Kırkların serdarıdır Kızıl Deli</p><p>Pirim etini kendi defn eyledi<br />Çaldı taşı pare pare eyledi</p><p>Pirim Ali bu kelamı söyledi<br />Kırkların serdarıdır Kızıl Deli</p><p>Gör pirim küffara n'etti n'eyledi<br />Şehir horozuna dua eyledi<br />Sarı Kız'ı iki pare eyledi<br />Kırkların serdarıdır Kızıl Deli</p><p>Pir Sultan'ım Haydar sancak getirir<br />Zemheride gonca güller bitirir<br />Kalenin altını üstüne getirir<br />Urum'u feth eden Şah Kızıl Deli</p></p></body></html>
