<!DOCTYPE html><html><head><title>Medet Senden (Kaldım) - Pir Sultan Abdal - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Medet Senden (Kaldım)</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Medet senden medet Muhammet Ali<br />Akar boz bulanık sellerde kaldım<br />Ne de zalim olur şu elin dili<br />Söyleşirler bizi dillerde kaldım</p><p>Kaçma benden kaçma ey kaşı kara<br />Derdine düşeli oldum avara<br />Bir dostum yoktur ki halimi sora<br />Gariplik gurbetlik illerde kaldım</p><p><br />Yanarım yanarım tütünüm tütmez<br />Çıkarım bakarım bülbülüm ötmez<br />Çalıştım çırpındım ellerim yetmez<br />Dibi bilinmeyen göllerde kaldım</p><p>Farı dedim farı gönül farımaz<br />Kurudu çeşmemin yaşı silinmez<br />Harbi ısıtmazsa karlar erimez<br />Çöğenli boranlı dağlarda kaldım</p><p>Pir Sultan Abdal'ım gülemez oldu<br />Akar çeşmim yaşı silemez oldu<br />Gidecek yolları bilemez oldu<br />Dağıldı kervanım yollarda kaldım</p></p></body></html>
