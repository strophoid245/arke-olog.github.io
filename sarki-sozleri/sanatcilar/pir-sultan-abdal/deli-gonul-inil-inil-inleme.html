<!DOCTYPE html><html><head><title>Deli Gönül İnil İnil İnleme - Pir Sultan Abdal - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Deli Gönül İnil İnil İnleme</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Deli gönül inil inil inleme<br />Kadir Mevla'm hasretime sal beni<br />Viranlıkta görsen baykuş sanırsın<br />Bir hüma kuşuyum sen de bil beni</p><p>Ulu bezirganım kumaş satarım<br />Gökyüzünde uçan kuşu tutarım<br />Yetmiş iki dilden bilir öterim<br />Anın için fark edemez el beni</p><p>Akpınar'ın boz bulanık seliyim<br />Ol sebepten aklım yoktur deliyim</p><p>Naci derler dört güruhun biriyim<br />Ararsan Hak divanında bul beni</p><p>Gider idim ben de kendi işime<br />Aşkın doluları yağdı başıma<br />Ağu kattı benim tatlı aşıma<br />Ummanlara gark eyledi sel beni</p><p>Pir Sultan'ım ırak yoldan gelirsin<br />Gevherin kıymetin nasıl bulursun<br />Eksikliğim çoktur sen de bilirsin<br />Eksiklikle kabul eyle gel beni</p></p></body></html>
