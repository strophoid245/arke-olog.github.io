<!DOCTYPE html><html><head><title>Ben De Şu Dünyaya - Pir Sultan Abdal - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Ben De Şu Dünyaya</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Ben de şu dünyaya geldim geleli<br />Emaneten bir don giymişe döndüm<br />Sahibi çıktı da elimden aldı<br />Koru yerde koyun yaymışa döndüm</p><p>O yar geldi geçti geri bakmadı<br />Hendekler kazdırdım sular akmadı<br />Çok yuva bekledim cücük çıkmadı<br />Boş yuva beklemiş yoz kuşa döndüm</p><p><br />Ben de erler meclisinde eğlendim<br />Farzı kıldım sünnetinde bağlandım<br />Dünya satranç imiş geldim utuldum<br />Kendi hayaline dalmışa döndüm</p><p>Pir Sultan Abdal'ım bu dünya fani<br />Baştan başa kim sürdü bu devranı<br />Yarin bir çift sözü üşüttü beni<br />Yüce dağ başında buymuşa döndüm</p></p></body></html>
