<!DOCTYPE html><html><head><title>Her Sabah Yüzüme Gülme - Pir Sultan Abdal - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Her Sabah Yüzüme Gülme</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Her sabah her sabah yüzüme gülme<br />Kalbinde Hakk'ın yok dilinden gayrı<br />Adet eylemişsin dara durmayı<br />Alnında günah çok terinden gayrı</p><p>Dil ile her yola varmak istersin<br />Varıp o dil ile geri dönmezsin<br />Hak cemine varıp Hakk'ı görmezsin<br />Karşında kız ile gelinden gayri</p><p><br />Kız, geline bakan sofu değildir<br />Kalbinin ecesi safi değildir<br />Gelme sen Hak ceme yeri değildir<br />Gelsen de yerin yok külhandan gayrı</p><p>Derde düş oluben derman ararsın<br />Nereden gelip de nere gidersin<br />Her geldikçe sen yüzüme gülersin<br />Gerçeğin görmedim yalandan gayri</p><p>Pir Sultan Abdal'ım hakkına bakar<br />Kamil olan çatlar gönlümü yıkar<br />Kötünün kokusu komşuya sızar<br />Gelse hayrın görmez şerinden gayrı</p></p></body></html>
