<!DOCTYPE html><html><head><title>Hak Bizi Yoktan Var Etti 2 - Pir Sultan Abdal - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Hak Bizi Yoktan Var Etti 2</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Hak bizi yoktan var etti<br />Şükür yoktan vara geldüm<br />Yedi kat arşa asılı<br />Kandilde ki nura geldüm</p><p>Eyyub oldum ten erittim<br />La'l-ü mercen gevher tuttum<br />Vuslat ile taş aruttum<br />Ben bu yolu süre geldüm</p><p>Yunusla ummana daldum<br />Kırk gün balık içre kaldum<br />Davutla demirci oldum<br />Örse çekiç vura geldim</p><p>Sahabelere uğradum<br />Kudret lokmasını yedum<br />Er bir dedim Hak bir dedum<br />Bini saydım bire geldüm</p><p><br />Ganimet ile çatıldum<br />Ana rahmine yitildüm<br />İbrahimle od'atıldum<br />Gülistanda nura geldüm</p><p>Bir muazzam büyük şarda<br />N'istersen bulunur varda<br />Kapusu on iki yerde<br />İstedüğüm şara geldüm</p><p>Dışı altun içi gümüş<br />Suyu baldır şeker yemiş<br />Yer yer bedestan derilmiş<br />Dilediğim yere geldüm</p><p>Deniz böldüm asa ile<br />Göğe uçtum İsa ile<br />Tur Dağı'nda Musa ile<br />Münacatta dura geldüm</p><p>Pir Sultan Abdal coşkuna<br />Gel otur gönül köşküne<br />On iki imama aşkına<br />Ben bu seri vere geldüm</p></p></body></html>
