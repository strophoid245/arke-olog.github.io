<!DOCTYPE html><html><head><title>Bir Seferim Vardır - Pir Sultan Abdal - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Bir Seferim Vardır</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Bir seferim vardır Urum üstüne<br />Yüce dağ başında eri gözlerim<br />Al elimi kaldır kırklar yediler<br />Bir himmeti keskin piri gözlerim</p><p>Bismillah dedim de girdim helale<br />Gözüm açıp baktım bir hub cemale<br />Sıdk ile çağırdım ceddim celale<br />Eriş Hızır Nebi carı gözlerim</p><p>Kuduretten yanar şem'a ışığı</p><p>Mevla'm Hak diyenin üğrür beşiği<br />Din serveri Muhammed'in eşiği<br />Halil'e yapılan şarı gözlerim</p><p>Keskin Zülfikar'la Ali gazada<br />Umarım inayet ede bize de<br />Bağdat'ta Mansur'un canı cezada<br />Kemendim boynumda darı gözlerim</p><p>Pir Sultan Abdal'ım sır Ali sırrı<br />Sırat'ı geçenin Cennet'tir yeri<br />Veyselkara Hint'ten Yemen'den beri<br />Muhammet Ali'de nuru gözlerim</p></p></body></html>
