<!DOCTYPE html><html><head><title>Ya Eceldir Ya Didardır Ya Nasip - Pir Sultan Abdal - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Ya Eceldir Ya Didardır Ya Nasip</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Kısmet verip bizi salan çöllere<br />Ya eceldir ya didardır ya nasip<br />Felek bizi saldı özge hallere<br />Ya eceldir ya didardır ya nasip</p><p>Kısmet verip çevre çevre yeldirdi<br />Bilmediğim hikmetlere daldırdı<br />Çekip ayrılığın okun doldurdu<br />Ya eceldir ya didardır ya nasip</p><p><br />Felek arka vermiş çerhin devine<br />Arıt kalbin evin iman sevine<br />Türlü dalga geldi gönlüm evine<br />Ya eceldir ya didardır ya nasip</p><p>Muhannettir dünyasını kayıran<br />Şol Gani Settar'dır açlar doyuran<br />Beni de sevgili yardan ayıran<br />Ya eceldir ya didardır ya nasip</p><p>Pir Sultan Abdal'ım der ki vardığım<br />Ulu dergahtır yüzler sürdüğüm<br />Bilmediğim hikmetleri bildiğim<br />Ya eceldir ya didardır ya nasip</p></p></body></html>
