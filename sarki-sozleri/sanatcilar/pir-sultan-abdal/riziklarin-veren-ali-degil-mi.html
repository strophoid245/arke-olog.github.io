<!DOCTYPE html><html><head><title>Rızıkların Veren Ali Değil Mi - Pir Sultan Abdal - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Rızıkların Veren Ali Değil Mi</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Gafil kaldır şu gönlünden gümanı<br />Bu mülkün sahibi Ali değil mi<br />Yaratmıştır on sekiz bin alemi<br />Rızıkların veren Ali değil mi</p><p>Gelin vazgeçelim biz bu gümandan<br />Vallahi çıkarız dinden imandan<br />Şefaat umarız on'ki imamdan<br />Anların atası Ali değil mi</p><p><br />Yaratıldı Mülcem ol oldu düşman<br />Kast etdi Ali'ye oldu peşiman<br />Kangı kitapta var ol Ömer Osman<br />Kur'an'da okunan Ali değil mi</p><p>Bin bir adı vardır bir adı Hızır<br />Her nerde çağırsan orada hazır<br />Ali'm Padişahtır Muhammet vezir<br />O fermanı yazan Ali değil mi</p><p>Pir Sultan Abdal'ım ben bir fukara<br />Acep bulunur mu derdime çare<br />Günahkarım nasıl varam huzura<br />Divanda oturan Ali değil mi</p></p></body></html>
