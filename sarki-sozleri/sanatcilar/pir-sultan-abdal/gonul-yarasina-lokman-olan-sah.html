<!DOCTYPE html><html><head><title>Gönül Yarasına Lokman Olan Şah - Pir Sultan Abdal - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Gönül Yarasına Lokman Olan Şah</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Gel benim derdime bir derman eyle<br />Alemler derdine derman olan Şah<br />Kapına yüz sürem bir ferman eyle<br />Gönül yarasına Lokman olan Şah</p><p>Bir ismin Hayder'dir bir ismin Ali<br />Hak Murtaza sensin hem cömert veli<br />Cihanın ahiri hem de evveli<br />Vilayet mülküne sultan olan Şah</p><p>Seyrangahın olmuş arşın yücesi<br />Düldül'ün sahibi Kanber hocası</p><p>Server Muhammed'in Miraz gecesi<br />Yedinci felekte arslan olan Şah</p><p>Musa asasını ejderha kılan<br />Leşker-i Yezid'e korkular salan<br />Muhammet aşkına Zülfikar çalan<br />Kamu müminlere imam olan Şah</p><p>Pir Sultan Abdal'ım meydanda merdim<br />Elimde tesbihim evradım virdim<br />Her nereye baktımsa Ali'yi gördüm<br />Garip gönüllere mihman olan Şah</p></p></body></html>
