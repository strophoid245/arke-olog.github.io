<!DOCTYPE html><html><head><title>Naci Derler Bir Güruha Uğradım - Pir Sultan Abdal - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Naci Derler Bir Güruha Uğradım</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Naci derler bir güruha uğradım<br />Güzel Şah'ım yarlıgasın onları<br />Muhabbet ettik iradet getirdik<br />Anlar bizi sevdi biz de anları</p><p>Durdukları irfan bağ ile bostan<br />Silinmiş kalpleri gümandan pastan<br />Var anın gümanı haman bir dosttan<br />Arı gibi vızılaşır canları</p><p>Cümle bir gerçeğe demişler beli<br />Tesbihleri Allah Muhammet Ali<br />Meşrebi Hüseyni ismi mevali<br />Hüseyin aşkına çıkar kanları</p><p>Bir nefesten bir imama uyuldu</p><p>Birinin nefesi bine sayıldı<br />Kaynayuban birbirine koyuldu<br />Hüseyin aşkına akar kanları</p><p>İstemem Cennet'i göster didarı<br />Hulk-ı Muhammed'den almış kemali<br />Secdeye inmeden okur duayı<br />Aşıklar didara dönmüş yönleri</p><p>Sırat'ı Mizan'ı anda geçtiler<br />Benlik kalesini bunda yıktılar<br />Al geydiler yaslarından çıktılar<br />Geceleri bayram kadir günleri</p><p>Pir Sultan Abdal'ım gerçektir meydan<br />Özünü saçmıştır sıfat-ı Şeytan<br />Esrimiş Kırklar'ın içtiği meyden<br />Güzel Şah'tan koku duymuş canları</p></p></body></html>
