<!DOCTYPE html><html><head><title>Yanlış Fetva İle Yola Gidilmez - Pir Sultan Abdal - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Yanlış Fetva İle Yola Gidilmez</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Yanlış fetva ile yola gidilmez<br />Arif isen bu manadan fark eyle<br />Eğri hacet ile metah dokunmaz<br />Üstat isen endazeni derk eyle</p><p>Maşuk olan aşıkına düş gelir<br />Aşıkın başına olmaz iş gelir<br />Her dem böyle kalmaz bir gün kış gelir<br />Yapı yap da üzerini berk eyle</p><p>Kulak ver de dinle arşta horoza<br />Belki erişesin ilm-i arıza</p><p>Kunduru buğdayı ekme harıza<br />Çiftçi isen var tarlanı herk eyle</p><p>Şu dünya bulandı hiç durulmuyor<br />Arif olmayınca fark olunmuyor<br />Kürekle tarlaya su verilmiyor<br />Muhabbet bendinden kaldır hark eyle</p><p>Pir Sultan Abdal'ım ihlas yar olsa<br />Mecnun da gözlüyor Leyla gelirse<br />Bir cananın meyli sende yok ise<br />Ahir fayda etmez anı terk eyle</p></p></body></html>
