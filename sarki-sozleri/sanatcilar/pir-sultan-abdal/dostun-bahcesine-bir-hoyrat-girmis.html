<!DOCTYPE html><html><head><title>Dostun Bahçesine Bir Hoyrat Girmiş - Pir Sultan Abdal - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Dostun Bahçesine Bir Hoyrat Girmiş</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Dostun bahçesine bir hoyrat girmiş<br />Beri dur da benli dilber beri dur<br />Gülünü dererken dalını kırmış<br />Kurutur hey benli dilber kurutur</p><p>Hangi dinden isen ona tapayım<br />Yarın mahşer günü bile kopayım<br />Eğil bir yol ak gerdandan öpeyim<br />Beri dur hey benli dilber beri dur</p><p>Dervişe ne olsa kendi tacından<br />İrakibe ölüm yare gecinden</p><p>Benim benzim bir güzelin ucundan<br />Sarıdır hey benli dilber sarıdır</p><p>Bu meydanda serilir postumuz<br />Çok şükür mevlaya gördük dostumuz<br />Birgün kara toprak bürür üstümüz<br />Çürütür hey benli dilber çürütür</p><p>Kendisi okur da kendisi yazar<br />Hak hilal kaşına eylemiş nazar<br />Senin akranların cennette gezer<br />Bürüdür hey benli dilber bürüdür<br />(Huridir hey benli dilber huridir)</p><p>Pir Sultan Abdal'ım başından başlar<br />İyisini yer de kimini taşlar<br />Bin çiçekten bir kovana bal işler<br />Arıdır hey benli dilber arıdır</p></p></body></html>
