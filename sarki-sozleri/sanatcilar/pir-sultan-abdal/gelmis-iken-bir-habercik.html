<!DOCTYPE html><html><head><title>Gelmiş İken Bir Habercik - Pir Sultan Abdal - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Gelmiş İken Bir Habercik</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Gelmiş iken bir habercik sorayım<br />Niçin gitmez Yıldız Dağı dumanın<br />Gerçek erenlere yüzler süreyim<br />Niçin gitmez Yıldız Dağı dumanın</p><p>Alçağında al kırmızı taşın var<br />Yükseğinde turnalardan sesin var<br />Ben de bilmem ne talihsiz başın var<br />Niçin gitmez Yıldız Dağı dumanın</p><p>Benim şahım al kırmızı bürünür<br />Dost yüzün görmeyen düşman bilinir<br />Yücesinden şahın ili görünür<br />Niçin gitmez Yıldız Dağı dumanın</p><p><br />El ettiler turnalara kazlara<br />Dağlar yeşillendi döndü yazlara<br />Çiğdemler takınsın söylen kızlara<br />Niçin gitmez Yıldız Dağı dumanın</p><p>Şahın bahçesinde gonca gül biter<br />Anda garip garip bülbüller öter<br />Bunda ayrılık var ölümden beter<br />Niçin gitmez Yıldız Dağı dumanın</p><p>Ben de bildim bu dağların şahısın<br />Gerçek erenlerin nazargahısın<br />Abdal Pir Sultan'ın seyrangahısın<br />Niçin gitmez Yıldız Dağı dumanın</p></p></body></html>
