<!DOCTYPE html><html><head><title>Ali Ali Der De Dönersin - Pir Sultan Abdal - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Ali Ali Der De Dönersin</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Ali Ali der de dönersin dolap<br />Ne inlersin dolap derdin nerende<br />Yardan mı ayrıldın yoksa ilinden<br />Ne inlersin dolap derdin nerende</p><p>Dolap Hak dedi de indi ırmağa<br />İmamlara cehd etti su vermeğe<br />Muhammed'in hub cemalin görmeğe<br />Ne inlersin dolap derdin nerende</p><p>Sana bir ustanın eli mi değdi<br />Yoksa bir hoyratın dili mi değdi<br />Yaz bahar ayının seli mi değdi<br />Ne inlersin dolap derdin nerende</p><p>Kim kesti getirdi seni yerinden<br />Dağlar taşlar inileşir zarından</p><p>Seni kim ayırdı nazlı yarından<br />Ne inlersin dolap derdin nerende</p><p>Sana durma dön mü dedi üstadın<br />Dağı taşı yıkar senin feryadın<br />Dönerken taşı mı deldi hoyradın<br />Ne inlersin dolap derdin nerende</p><p>Böyle m'olur aşık hali ahvali<br />Vardı gamzelerin ırganur dalı<br />Şimdi sema döner Urum abdalı<br />Ne inlersin dolap derdin nerende</p><p>Pir Sultan Abdal'ım aşka mı uydun<br />Yoksa nazlı yardan haber mi duydun<br />Yardan mı ayrıldın ne idi derdin<br />Ne inlersin dolap derdin nerende</p></p></body></html>
