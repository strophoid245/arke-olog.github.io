<!DOCTYPE html><html><head><title>Şu Dünyaya Geldim Geleli - Pir Sultan Abdal - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Şu Dünyaya Geldim Geleli</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Ben de şu dünyaya geldim geleli<br />Kalsın benim davam divana kalsın<br />Yaradan Allah'tır benim vekilim<br />Kalsın benim davam divana kalsın</p><p>Yorulan yorulsun ben yorulmazam<br />Derviş makamından ben ayrılmazam<br />Dünya kadısından ben sorulmazam<br />Kalsın benim davam divana kalsın</p><p><br />Ben de vekil ettim Bari Huda'mı<br />O da kulu gibi zulüm ede mi<br />Orda söyletirler br bir adamı<br />Kalsın benim davam divana kalsın</p><p>Mümin müslim devşirir de cem olur<br />Anda sınık yaralara em olur<br />Kara taş erir de safi gem olur<br />Kalsın benim davam divana kalsın</p><p>Pir Sultan Abdal'ım dünya kovandır<br />Gitti adil beyler kalan avamdır<br />Muhammet divanı ulu divandır<br />Kalsın benim davam divana kalsın</p></p></body></html>
