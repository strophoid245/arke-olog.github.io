<!DOCTYPE html><html><head><title>Rehberin Buyruğun Tutmuyor - Pir Sultan Abdal - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Rehberin Buyruğun Tutmuyor</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Benden selam olsun gül yüzlü Şah'a<br />Verdiği ikrarda durmuyor talip<br />Her kişi kendine sürek sürüyor<br />Rehberin buyruğun tutmuyor talip</p><p>Avret erin saymaz talip pirini<br />Faş ettiler erenlerin sırrını<br />Dört kitapta gördünüz mü yerini<br />Tarıksız tercuman biliyor talip</p><p><br />İçeri girince beli Hak derler<br />Dışarı çıkınca ikrar yok derler<br />Sen olmazsan mürşit olan çok derler<br />Verdiği ikrardan dönüyor talip</p><p>Haberini aldım bir nebbaşiden<br />Sen hiç korkmaz mısın ulu kişiden<br />Yüz katını tutmuş pazarbaşıdan<br />Artık alıp eksik satıyor talip</p><p>Pir Sultan Abdal'ım ben bir fukara<br />Talip boynun eğip durmuyor dara<br />Sınıklar sarılıp onulmaz yara<br />Görün ne dert ile ölüyor talip</p></p></body></html>
