<!DOCTYPE html><html><head><title>Ağlayı Ağlayı Selman'a Geldim - Pir Sultan Abdal - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Ağlayı Ağlayı Selman&#39;a Geldim</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Aman hey erenler mürvet sizindir<br />Öksüzüm yetimim amana geldim<br />Garibim bi-kesim himmet sizindir<br />Ağlayı ağlayı Selman'a geldim</p><p>Şah'ın bahçesinde ben garip bülbül<br />Efkarım mükedder halim pek müşkül<br />Koparmadım asla, kokladım bir gül<br />Kafir oldum ise imana geldim</p><p><br />Gönül şahinini saldım havaya<br />Yüzüm sürüp geldim ol hakipaya<br />Gönül sefinesin vermezim zaya<br />Kıblegahım Şah-ı Merdan'a geldim</p><p>Biz Muhammet Ali kullarındanız<br />Nesl-i Al-i Aba soylarındanız<br />İmam-ı Cafer'in mezhebindeniz<br />Server Muhammed'e peymana geldim</p><p>İkilik perdesi yoktur özümde<br />Birliktir gönlümde özüm sözümde<br />Gece gün düşmüşüm Hak niyazında<br />Pir Sultan Abdal'ım meydana geldim</p></p></body></html>
