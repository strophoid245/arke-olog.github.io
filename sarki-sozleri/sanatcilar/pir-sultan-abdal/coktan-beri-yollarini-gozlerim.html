<!DOCTYPE html><html><head><title>Çoktan Beri Yollarını Gözlerim - Pir Sultan Abdal - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Çoktan Beri Yollarını Gözlerim</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Çoktan beri yollarını gözlerim<br />Hatırım sormaya yar sen mi geldin<br />Gönlümün yemişi bağı bostanı<br />Ayva ile turunç nar sen mi geldin</p><p>Gelip şu yanımda oturan mısın<br />Serimi sevdaya yetiren misin<br />Ağır yüklerimi götüren misin<br />Katar maya ile dür sen mi geldin</p><p>Yüzünde benlerin hindidir hindi<br />Bilmem melek midir arştan mı indi<br />Bir su ver içeyim yüreğim yandı<br />Ağustos ayında kar sen mi geldin</p><p><br />Bülbüller ötüyor hüsnün bağında<br />İntizarım kaldı göğsün ağında<br />Elim kelepçede cellat önünde<br />Derdimin dermanı car sen mi geldin</p><p>Ol nesl-i Adem'in belinden misin<br />Gülşen bahçesinin gülünden misin<br />Firdevs-i Ala'nın ilinden misin<br />Cennet-i Ala'dan hur sen mi geldin</p><p>Pir Sultan Abdal'ım sen seni döşür<br />Yarin sevdaları sere ulaşır<br />Türlü libasları giyer kuşanır<br />Çarşılar bezenmiş al sen mi geldin</p></p></body></html>
