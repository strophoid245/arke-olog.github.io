<!DOCTYPE html><html><head><title>Bülbül Gibi Dilin Olsa Ne Fayda - Pir Sultan Abdal - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Bülbül Gibi Dilin Olsa Ne Fayda</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Dünya benim diye göğsünü germe<br />Dünya kadar malın olsa ne fayda<br />Söyleyen dillerin söylemez olur<br />Bülbül gibi dilin olsa ne fayda</p><p>Kurtulamazsın Azrail'in elinden<br />Bir gün olur çıkarırlar evinden<br />Allah'ın ismini koyma dilinden<br />Dünya kadar pulun olsa ne fayda</p><p><br />Sen de dersin söz içinde sözüm var<br />Çalarsın çırparsın oğlum kızım var<br />Senin şunda üç beş arşın bezin var<br />Bütün dünya malın olsa ne fayda</p><p>Yalan söyler kov gıybetten geçmezsin<br />Helalını haramını seçmezsin<br />Kesilir nasibin su da içmezsin<br />Akan çaylar senin olsa ne fayda</p><p>Pir Sultan Abdal'ım çökse otursa<br />Küll-i günahlarım alsa götürse<br />Dünya benim diye çekse getirse<br />Dünya sana baki kalmaz ne fayda</p></p></body></html>
