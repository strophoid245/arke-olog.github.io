<!DOCTYPE html><html><head><title>Mescidim Mihrabım - Pir Sultan Abdal - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Mescidim Mihrabım</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Mescidim mihrabım üstad işidir<br />Yola secde kılmak farz oldu bize<br />Bir musahip gerek yola gitmeğe<br />Evliya buyruğu arz oldu bize</p><p>Pir Eşiği Kabe Muhammet mihrap<br />Özün turap eyle dört kapını yap<br />Şu dünya fanidir hem hane harap<br />Güvenme faniye bahara yaza</p><p><br />Cehd eyle halini yoluna uydur<br />Yoluna uymazsa emeğin zaydır<br />Nefsine cellat ol canına kıydır<br />Açılsın güllerin hem taze taze</p><p>Ser nedir muhabbet canım arzular<br />Yol içinde hesap çoktur gaziler<br />Derdim çoktur yarelerim sızılar<br />Er olan dayanır bal ile tuza</p><p>Pir Sultan Abdal'ım yola gelince<br />Yolda varlığını ele alınca<br />Dört kapıya kırk makama erince<br />Kim bahane bulur şol kamil söze</p></p></body></html>
