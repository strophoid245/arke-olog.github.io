<!DOCTYPE html><html><head><title>Ali'nin Sırrına Erebilirsen - Pir Sultan Abdal - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Ali&#39;nin Sırrına Erebilirsen</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Muhammet Ali'nin kurduğu yoldur<br />Ak üstünde kara seçebilirsen<br />Gönülden itikat söyleyen dildir<br />Ali'nin sırrına erebilirsen</p><p>Erenler der seni ceme katarlar<br />Kötü amellerin taşra atarlar<br />Bir gün yularından tutup çekerler<br />Çektikleri yere varabilirsen</p><p>Erenler seni de ceme götürür</p><p>Kalmış işlerini anda bitirir<br />Gördüm Hak evinde mihman oturur<br />Mihmanın gözüyle görebilirsen</p><p>Aslı mervan olan ummana dalmaz<br />Küfre meyledende aşıklık olmaz<br />Müminin suali ahrete kalmaz<br />Dünyada cevabın verebilirsen</p><p>Pir Sultan Abdal'ım gonca gül olur<br />Dört kapıdan sana daim gel olur<br />Dünyadan ahrete doğru yol olur<br />Verdiğin ikrarda durabilirsen</p></p></body></html>
