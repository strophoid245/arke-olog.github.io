<!DOCTYPE html><html><head><title>Elimin Kanını Yur Bulamadım - Pir Sultan Abdal - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Elimin Kanını Yur Bulamadım</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Şu yalan dünyaya geldim geleli<br />Gönül senden özge yar bulamadım<br />Yaralandım al kanlara bulandım<br />Elimin kanını yur bulamadım</p><p>Güzel olan n'eyler altın akçayı<br />Arif olan düzer türlü bohçayı<br />Vücudumda seyreyledim bahçeyi<br />Dosta el değmedik nar bulamadım</p><p>Güzellerin zülfü destedir deste<br />Erenler Hak için oturmuş posta<br />Bir zaman sağ gezdim bir zaman hasta<br />Hasta halin nedir der bulamadım</p><p><br />Felek kırdı benim kolum kanadım<br />Baykuş gibi viranlara tünedim<br />Bugün üç güzelin nabzın sınadım<br />Can feda yoluna der bulamadım</p><p>Ey felek kurulu yayımı basdın<br />Her köşe başında yolumu kesdin<br />Keskin kadeh ile dolumdan içtin<br />Yandı yüreciğim kar bulamadım</p><p>Pir Sultan Abdal'ım dağlar ben olsam<br />Dağlarda biten laleler ben olsam<br />Alem çiçek olsa ballar ben olsam<br />Dost dilinden tatlı bal bulamadım</p></p></body></html>
