<!DOCTYPE html><html><head><title>Kalktı Havalandı - Pir Sultan Abdal - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Kalktı Havalandı</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Kalktı havalandı gönülün kuşu<br />Uçmayınca gönül yardan ayrılmaz<br />Suyum ısıtsalar tenim yusalar<br />Yunmayınca gönül yardan ayrılmaz</p><p>Ustalar getirin tabutum çatsın<br />Terziler getirin kefenim biçsin<br />Ak göğsüm üstünde çimenler bitsin<br />Bitmeyince gönül yardan ayrılmaz</p><p>Düşünce hey deli gönül düşüne</p><p>Değirmenler döner çeşmim yaşına<br />Cenazemi musallanın taşına<br />Koymayınca gönül yardan ayrılmaz</p><p>Sana derim sana ey adem ata<br />Daha yol mu gider buradan öte<br />Eyersiz yularsız ağaçtan ata<br />Binmeyince gönül yardan ayrılmaz</p><p>Pir Sultan Abdal'ım canım cezada<br />Bir candan yarim yok yolum gözede<br />Ecel şerbetinden bir tas bize de<br />Vermeyince gönül yardan ayrılmaz</p></p></body></html>
