<!DOCTYPE html><html><head><title>Deli Gönül (Bir Su Bir Gölde) - Pir Sultan Abdal - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Deli Gönül (Bir Su Bir Gölde)</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Bir su bir gölde çok durursa kokar<br />Azar azar çağla ak deli gönül<br />Bulanık akma ki içmezler seni<br />Çeşmenin gözünden çık deli gönül</p><p>Ateş gibi birden parlayıp yanma<br />Yanıp yanıp çevre yanın yandırma<br />Kah karanlık kah aydınlık görünme<br />Meydanda mum gibi yan deli gönül</p><p>Kaba rüzgar gibi boşa dolaşma</p><p>Çalıya çırpıya değip ileşme<br />Toz toz olup topraklara karışma<br />Harman yeli gibi es deli gönül</p><p>Kara toprak gibi sakin ol otur<br />Hak'tan ne gelirse kabul et getir<br />Bahar aylarının yemişin bitir<br />Herkese gönlünce ver deli gönül</p><p>Pir Sultan Abdal'ım bu sözüm haktır<br />Gaziler sözümün hatası yoktur<br />Aşıkın maşuktan dönmesi çoktur<br />Pirin eşiğine düş deli gönül</p></p></body></html>
