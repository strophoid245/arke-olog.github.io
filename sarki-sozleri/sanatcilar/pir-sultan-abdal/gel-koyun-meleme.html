<!DOCTYPE html><html><head><title>Gel Koyun Meleme - Pir Sultan Abdal - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Gel Koyun Meleme</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Sabah olur koyun kuşluğa gelir<br />Her koyun arar da kuzusun bulur<br />Ağca koyun meler arada kalır<br />Gel koyun meleme vazgel kuzundan</p><p>Benim kuzum kuzuların beyidir<br />Ağca koyun yüreğimin yağıdır<br />Anın gideceği Yıldız Dağı'dır<br />Gel koyun meleme vazgel kuzundan</p><p>Koyun meler kuzusunun adı yok<br />Sıra sıra küleklerin südü yok<br />Kuzusuz yaylanın hiçbir tadı yok<br />Gel koyun meleme vazgel kuzundan</p><p>Koyunun başına bodcak takayım<br />Yönüm dönüp o koyuna bakayım<br />Kuzun nerde ise kuzun bulayım<br />Gel koyun meleme vazgel kuzundan</p><p>Koyun sen şurada kuzlamadın mı<br />Sağını solunu gözlemedin mi</p><p>Aç kurt gelir diye gizlemedin mi<br />Gel koyun meleme vazgel kuzundan</p><p>Dereye aşağı gider kurt izi<br />Kurt ağzında gördüm bir körpe kuzu<br />Seversen Mevla'yı ağlatma bizi<br />Gel koyun meleme vazgel kuzundan</p><p>Seni yayan çoban bir delikanlı<br />İbrişim bıyıklı hem ince belli<br />Sağında solunda püskülü belli<br />Gel koyun meleme vazgel kuzundan</p><p>Seni yayan çoban yetip gitmesin<br />Bahçesinde lale sünbül bitmesin<br />Seni incitenler Hakk'a yetmesin<br />Gel koyun meleme vazgel kuzundan</p><p>Pir Sultan Abdal'ım bu kuzu n'oldu<br />Koyunun feryadı ciğerim deldi<br />Yoksa bir aç kurt mu kuzunu aldı<br />Gel koyun meleme vazgel kuzundan</p></p></body></html>
