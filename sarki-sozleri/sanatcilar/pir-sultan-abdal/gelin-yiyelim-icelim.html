<!DOCTYPE html><html><head><title>Gelin Yiyelim İçelim - Pir Sultan Abdal - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Gelin Yiyelim İçelim</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Gelin yiyelim içelim<br />Bu güzellik geçer bir gün<br />Alem yaran yaran olmuş<br />Ali'm sırrın açar bir gün</p><p>Yeyip yediren bir adem<br />Eksik etmez Bari Hüda'm<br />Gök ekine misal adem<br />Anı eken biçer bir gün</p><p><br />Yeyip yedirmesi hoştur<br />Dayan, kahbe yürek taştır<br />Can dedikleri bir kuştur<br />Kuş kafesten uçar bir gün</p><p>Ağaçlarda yeşil yaprak<br />Bastığımız kara toprak<br />Yer altında kefen yırtmak<br />Boynumuzdan aşar bir gün</p><p>Pir Sultan'ım düşümüzde<br />Uzak değil karşımızda<br />Baykuş mezar taşımızda<br />Dertli dertli öter bir gün</p></p></body></html>
