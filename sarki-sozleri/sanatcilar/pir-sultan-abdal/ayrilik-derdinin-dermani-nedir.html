<!DOCTYPE html><html><head><title>Ayrılık Derdinin Dermanı Nedir - Pir Sultan Abdal - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Ayrılık Derdinin Dermanı Nedir</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Uğrum sıra giden Boz Atlı Hızır<br />Ayrılık derdinin dermanı nedir<br />Şu iki aleme olmuşsun nazır<br />Ayrılık derdinin dermanı nedir</p><p>Sığanmıştır ağca kolda bilekler<br />Hak katında kabul olsun dilekler<br />Arş yüzünde secde kılan melekler<br />Ayrılık derdinin dermanı nedir</p><p>Küseyim de ben yarime küseyim<br />Siyah zülfün mah yüzüne asayım<br />Kerbela'da yatan İmam Hüseyin<br />Ayrılık derdinin dermanı nedir</p><p>Hani şu dünyanın toprağı taşı<br />Akıttım gözümden kan ile yaşı<br />Urum illerimin Hacı Bektaş'ı<br />Ayrılık derdinin dermanı nedir</p><p><br />Ak saya giyinmiş incedir beli<br />Ben pirimi gördüm tatlıdır dili<br />Tanrı'nın arslanı Hazret-i Ali<br />Ayrılık derdinin dermanı nedir</p><p>Gıcılar da dağlar başı gıcılar<br />Çıkmaz oldu içerimden acılar<br />Arafat Dağı'ndan gelen hacılar<br />Ayrılık derdinin dermanı nedir</p><p>Dünyayı sorarsan bir dipsiz anbar<br />Ali'nin yoldaşı Zülfikar Kanber<br />Kabe'yi yaptıran Halil Peygamber<br />Ayrılık derdinin dermanı nedir</p><p>Deryanın yüzünde dönen üç gemi<br />Yiyelim içelim sürelim demi<br />Geminin sahibi ol Hızır Nebi<br />Ayrılık derdinin dermanı nedir</p><p>Pir Sultan Abdal'ım içtim cür'adan<br />Okudum ağını bilmem karadan<br />Yeri göğü cüml'alemi Yaradan<br />Ayrılık derdinin dermanı nedir</p></p></body></html>
