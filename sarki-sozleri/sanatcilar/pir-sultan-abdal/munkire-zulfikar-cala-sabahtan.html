<!DOCTYPE html><html><head><title>Münkire Zülfikar Çala Sabahtan - Pir Sultan Abdal - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Münkire Zülfikar Çala Sabahtan</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Yönümü dönderdim Sarı Sultan'a<br />Ali muradımız vere sabahtan<br />Yüzümü süreyim Seyyit Battal'a<br />Münkire Zülfikar çala sabahtan</p><p>Bülbülüm bahçende gülşene kondu<br />Hüzeyin Hak için serini verdi<br />Doldurdu da bize bir dolu sundu<br />Ol Hızır'ın yeşil eli sabahtan</p><p>Havarici dinden eden nisbettir<br />Taç vuruldu bize yeşil kisvettir</p><p>Mümine Cennet'te nasip kısmettir<br />Açılır Cennet'in gülü sabahtan</p><p>Kul olanda Eyyüp gibi derd olur<br />Perşembe günleri ismi vird olur<br />Anında Cennet'te yurdu bell'olur<br />Hakk'ı ivird eyler dili sabahtan</p><p>Pir Sultan Abdal'ım Ali görünür<br />Kul olanlar yüzün üstü sürünür<br />Her ne dersen bu ednada bulunur<br />Ali muradımız vere sabahtan</p></p></body></html>
