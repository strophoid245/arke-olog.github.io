<!DOCTYPE html><html><head><title>Alçakta Yüksekte Yatan - Pir Sultan Abdal - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Alçakta Yüksekte Yatan</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Alçakta yüksekte yatan erenler<br />Yetişin imdada hangi yere gideyim<br />Başım alıp hangi yere gideyim<br />Gittiğim yerde de buldu dert beni</p><p>Oturup benimle ibadet kıldı<br />Yalan söyledi de yüzüme güldü<br />Yalın kılıç olup üstüme geldi<br />Çaldı bölük bölük böldü dert beni</p><p><br />Üstümüzden gelen boran kış gibi<br />Seherin sabahındaki düş gibi<br />Yavru şahin pençesinde kuş gibi<br />Çağırta çağırta aldı dert beni</p><p>Abdal Pir Sultan'ım gönlüm hastadır<br />Kimseye diyemem gönlüm yastadır<br />Bilmem deli dolu bilmem ustadır<br />Şöyle bir sevdaya çaldı dert beni</p></p></body></html>
