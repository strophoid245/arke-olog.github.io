<!DOCTYPE html><html><head><title>Üç Gözlü Pınarın Gözün Ararsan - Pir Sultan Abdal - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Üç Gözlü Pınarın Gözün Ararsan</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Üç gözlü pınarın gözün ararsan<br />Onu bilen cihanı fark eder<br />Deryadaki kuşun izin ararsan<br />Onu bilen bu cihanı fark eder</p><p>Dört kitabın her ismini yazmalı<br />Seyyah olup şu alemi gezmeli<br />Bir kuş gördüm ayakları çizmeli<br />Onu bilen bu cihanı fark eder</p><p>Bir kuş gördüm ayağında nalı var<br />Kendisi bir amma iki dili var</p><p>Padişahtır ülkesi var ili var<br />Onu bilen bu cihanı fark eder</p><p>Bir hastacık gördüm sormadım halin<br />Başı kabak olmuş ayağı yalın<br />İk'oğlan getirmiş bir erkek gelin<br />Onu bilen bu cihanı fark eder</p><p>Pir Sultan Abdal'ım ey Şah-ı Merdan<br />Şefaat umarım Gani'den pirden<br />Derviş Muhammed'in hatemi nurdan<br />Onu bilen bu cihanı fark eder</p></p></body></html>
