<!DOCTYPE html><html><head><title>Hak Muhammet Ali Haydar - Pir Sultan Abdal - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Hak Muhammet Ali Haydar</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Hak Muhammet Ali Haydar<br />Kılavuzdur çekip gider<br />Vilayet madeni cebbar<br />Dost zülfüne takıp gider</p><p>Şu aleme ün eylemiş<br />Kaşların keman eylemiş<br />Güzelliğin şan eylemiş<br />Nicelerin yakıp gider</p><p>Bülbül oldum dost bağında<br />Öterim yolun sağında<br />Bir tıfıl hubluk çağında<br />Serhoş serhoş bakıp gider</p><p><br />Alem hüsnüne bakışır<br />Gerdanda benler tokuşur<br />Ancak yeşil don yakışır<br />Ebruların döküp gider</p><p>Sineme vurdular kanca<br />Mahi-taban gülü gonca<br />Uzun boylu beli ince<br />Kaşlarını yıkıp gider</p><p>Pir Sultan'ım söyler dilden<br />Her ne dersen gelir elden<br />Al rengini almış gülden<br />Burcu burcu kokup gider</p></p></body></html>
