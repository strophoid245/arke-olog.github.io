<!DOCTYPE html><html><head><title>Ali'nin Düldül'ün Bin De Göreyim - Pir Sultan Abdal - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Ali&#39;nin Düldül&#39;ün Bin De Göreyim</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Ali'm gelir diye karşı giderler<br />Ali'nin Düldül'ün bin de göreyim<br />Bindiği Düldül'ün mehdin ederler<br />Ali'nin Düldül'ün bin de göreyim</p><p>Ayağına altın nallar çaktırmış<br />Gözlerine yeşil sürme çektirmiş<br />Üzengisin cevahirden yaptırmış<br />Ali'nin Düldül'ün bin de göreyim</p><p><br />Kuduretten gem vurulmuş başına<br />Lezzet vermiş dudağına dişine<br />Bir nur doğmuş eğerinin kaşına<br />Ali'nin Düldül'ün bin de göreyim</p><p>Üstüne binersen yükseğe basar<br />Bir dizgin eylesen yel gibi eser<br />Nice kafirlerin kellesin keser<br />Ali'nin Düldül'ün bin de göreyim</p><p>Pir Sultan Abdal'ım dengi bulunmaz<br />Bin konaklık yere gitse yorulmaz<br />Kısmet olsa havalarda görünmez<br />Ali'nin Düldül'ün bin de göreyim</p></p></body></html>
