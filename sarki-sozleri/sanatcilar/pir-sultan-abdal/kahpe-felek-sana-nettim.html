<!DOCTYPE html><html><head><title>Kahpe Felek Sana Nettim - Pir Sultan Abdal - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Kahpe Felek Sana Nettim</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Kahpe felek sana n'ettim n'eyledim<br />Attın gurbet ile taşımı felek<br />İbtida gülmeyen sonra güler mi<br />Akıttın gözümden yaşımı felek</p><p>Ben feleği gördüm elde var iken<br />Başım alam gidem derdim er iken<br />Kol kanat bağladım uçam der iken<br />Kırdın kanadımı kolumu felek</p><p><br />Bak'a şu feleğin işine bak'a<br />Götürün gömleği istemem yaka<br />Yönünü döndürmüş geliyor Hakk'a<br />Sen melamet ettin işimi felek</p><p>Pir Sultan Abdal'ım olmuşum hazer<br />Yarinden ayrılan dünyadan bezer<br />Ellere baktım ki salınıp gezer<br />Hemen bana ettin zulumu felek</p></p></body></html>
