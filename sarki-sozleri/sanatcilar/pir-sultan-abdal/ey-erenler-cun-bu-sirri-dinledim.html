<!DOCTYPE html><html><head><title>Ey Erenler Çün Bu Sırrı Dinledim - Pir Sultan Abdal - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Ey Erenler Çün Bu Sırrı Dinledim</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Ey erenler çün bu sırrı dinledim<br />Huzur-ı mürşide vardım bu gece<br />Hakikat sırrını andan anladım<br />Evliya merdanın gördüm bu gece</p><p>Mürşidim Muhammet buldum yolumu<br />Rehberim Ali'dir verdim elimi<br />Tiğbend ile bağladılar belimi<br />Erenler sırrına erdim bu gece</p><p><br />Erenler rahına eyledim iman<br />Kalmadı gönlümde şek ile güman<br />Ne bilir bu sırrı Yezid'le Mervan<br />Küll-i varım Hakk'a verdim bu gece</p><p>Andelip misali avaz ederek<br />Kati sema üzre pervaz ederek<br />Yedi aza ile niyaz ederek<br />Ayn-ı cem güllerin derdim bu gece</p><p>Pir Sultan'ım Hakk'a niyaz ederim<br />Erenler rahına doğru giderim<br />Küll-i varım Hakk'a teslim ederim<br />Hakk'ın cemalini gördüm bu gece</p></p></body></html>
