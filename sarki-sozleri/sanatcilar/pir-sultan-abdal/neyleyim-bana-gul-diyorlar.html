<!DOCTYPE html><html><head><title>Neyleyim (Bana Gül Diyorlar) - Pir Sultan Abdal - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Neyleyim (Bana Gül Diyorlar)</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Bana gül diyorlar neme güleyim<br />Ağlamak şanıma geldi neyleyim<br />Ellerin çiçeği allı yeşili<br />Şu benim çiçeğim soldu neyleyim</p><p>Bir haber gelmedi Kenan ilinden<br />Uçtu m'ola gövel turnam gölünden<br />Havfım ayrılıktır korkum ölümden<br />İkisi de birden geldi neyleyim</p><p><br />Kara yazılmıştır yazılarımız<br />Arş-alaya çıktı sızılarımız<br />İrili ufaklı kuzularımız<br />Firkati bağrımı deldi neyleyim</p><p>Ulu sular gibi sözüm çağlayan<br />Mahrum kalmaz özün hakka bağlayan<br />Yar bitirmiş yana yana ağlayan<br />Akıbet başıma geldi neyleyim</p><p>Pir Sultan Abdal'ım kırklar yediler<br />Yediler de bir keşiğe kodular<br />Onlar verdiğini almaz dediler<br />Şu bana verdiğin aldı neyleyim</p></p></body></html>
