<!DOCTYPE html><html><head><title>Viran Bahçelerde - Pir Sultan Abdal - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Viran Bahçelerde</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Viran bahçelerde bülbül öter mi<br />Gönül eğlencesi gül olmayınca<br />Merhemsiz çiğ yara pişer biter mi<br />Bir gerçek veliden el olmayınca</p><p>Nefse uyan Hakk'a uymuş değildir<br />Gaziler namazın kılmış değildir<br />Bu gezen abdallar derviş değildir<br />Arkasında hırka şal olmayınca</p><p>Tabibsiz yaraya merhem sarılmaz<br />Mürşit olmayınca pire varılmaz<br />Yüz bin tabur kursan Yezit kırılmaz<br />Eli Zülfikar'lı Al'olmayınca</p><p><br />Bu aşk meydanında bir divan olur<br />O meydana düşen nevcivan olur<br />İtikatsiz talip boş kovan olur<br />Vızılar arısı bal olmayınca</p><p>Değme arif bunu böyle bilemez<br />Bilse dahi yine arif olamaz<br />Her dede ölüyü diri kılamaz<br />Hünkar Hacı Bektaş Vel'olmayınca</p><p>İki melek gelir sual sorarlar<br />Döker burcunu da gevher ararlar<br />Bir kılın üstüne köprü kurarlar<br />Geçemezsin Hakk'a kul olmayınca</p><p>Pir Sultan'ım baştan dalga aşırır<br />O dalgadır aşıkları coşurur<br />Her bildiğin rehber çiğ mi pişirir<br />Yanıp ateşlere kül olmayınca</p></p></body></html>
