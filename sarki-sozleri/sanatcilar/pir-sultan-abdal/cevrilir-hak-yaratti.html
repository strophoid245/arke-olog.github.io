<!DOCTYPE html><html><head><title>Çevrilir (Hak Yarattı) - Pir Sultan Abdal - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Çevrilir (Hak Yarattı)</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Hak yarattı Muhammet'i nurundan<br />İnsan olan gelir nura çevrilir<br />Çark kurulmuş dolap daim dönmede<br />Mansur olan gelir dara çevrilir</p><p>Bir sürçmede at ayağı kesilmez<br />Bir suç ile ademoğlu asılmaz<br />Erenler bir yol kurmuştur basılmaz<br />Yol ehli kaniyse yola çevrilir</p><p>Gümanlı gönülde pir mi eğlenir<br />Cennet taşrasında hur mu eğlenir</p><p>Balsız petekte arı mı eğlenir<br />Arı kane ise bala çevrilir</p><p>Erenler evinde kem söz söylenmez<br />Cennet derununda huri gizlenmez<br />Balsız peteksiz arı eğlenmez<br />Arı olanda bahara çevrilir</p><p>Başlı sular daim alçağa akar<br />Pervane kendini odlara yakar<br />Serçe kane ise aslına çeker<br />Bülbül olan gelir güle çevrilir</p><p>Pir Sultan Abdal'ım yatar hastadır<br />Elinde gülleri deste destedir<br />İnsanoğlu bir acayip nesnedir<br />Muhabbetle tatlı dile çevrilir</p></p></body></html>
