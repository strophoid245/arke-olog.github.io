<!DOCTYPE html><html><head><title>Açılın Zindanlar - Pir Sultan Abdal - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Açılın Zindanlar</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Hızır Paşa bizi berdar eyledi<br />Kesti kollarımı kızak bağladı<br />İşiten muhipler hep kan ağladı<br />Açılın zindanlar pire gidelim</p><p>Kalenin kapısı taştan demirden<br />Yanlarım çürüdü yaştan yağmurdan<br />Bir kimsem de yok ki dellal çağırtam<br />Açılın zindanlar pire gidelim</p><p>Kalenin kapısı taştan çıkılmaz<br />Penceresi yüce Şah'a bakılmaz</p><p>Bir ben ölmeyinen cihan yıkılmaz<br />Açılın zindanlar pire gidelim</p><p>Çıkarım bakarım kale başına<br />Mümin müslim olan gider işine<br />Bir ben mi düşmüşüm can telaşına<br />Açılın zindanlar pire gidelim</p><p>İlimi sorarsan köyümdür Banaz<br />Yakılsın yıkılsın ol kanlı Sivas<br />Bir ben ölmeyinen cihan yıkılmaz<br />Açılın zindanlar pire gidelim</p><p>Pir Sultan Abdal'ım hey Hızır Paşa<br />Yazılanlar gelir sağ olan başa<br />Hasret koydun beni kavim kardaşa<br />Açılın zindanlar pire gidelim</p></p></body></html>
