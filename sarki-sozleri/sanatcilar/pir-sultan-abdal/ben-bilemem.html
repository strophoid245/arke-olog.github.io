<!DOCTYPE html><html><head><title>Ben Bilemem - Pir Sultan Abdal - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Ben Bilemem</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Sar'öküzü benden sual sorarlar<br />Ben bilemem bilenlere sorayım<br />Şu dünyayı uçtan uca ararlar<br />Ben bilemem bilenlere sorayım</p><p>Dünyayı üstüne kurdu hu deyü<br />Öküzün başının altı su deyü<br />Şu dünyanın damızlığı ne deyü<br />Ben bilemem bilenlere sorayım</p><p>Hindistan'a indi öküzün dili<br />Kabe'yi sırtında getürür beli<br />Evveli Muhammet ahiri Ali<br />Ben bilemem bilenlere sorayım</p><p><br />Kuyruğunu gördüm Yemen ilinde<br />Nurdan taç başında kemer belinde<br />Muhammet kalbinde Ali dilinde<br />Ben bilemem bilenlere sorayım</p><p>Mağripten maşrıka dünyanın ucu<br />Sarraf olan bilir altını tucu<br />Yalan imiş şu dünyanın sonucu<br />Ben bilemem bilenlere sorayım</p><p>Gün doğunca boynuzuna nur düşer<br />Bir yandan doğar da bir yandan aşar<br />Çiftçisi kim imiş çifte kim koşar<br />Ben bilemem bilenlere sorayım</p><p>Pir Sultan Abdal'ım yazmış göndermiş<br />Yedi yerden suyun vermiş kandırmış<br />Yönünü de Hak'tan yana döndermiş<br />Ben bilemem bilenlere sorayım</p></p></body></html>
