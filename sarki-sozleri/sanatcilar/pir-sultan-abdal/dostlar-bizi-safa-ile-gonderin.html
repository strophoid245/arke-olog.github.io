<!DOCTYPE html><html><head><title>Dostlar Bizi Safa İle Gönderin - Pir Sultan Abdal - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Dostlar Bizi Safa İle Gönderin</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Geldim gider oldum illerinize<br />Dostlar bizi safa ile gönderin<br />Doyamadım tatlı dillerinize<br />Dostlar bizi safa ile gönderin</p><p>Şöyle bir güzelden ahd alamadım<br />Bir ahdine bütün yar bulamadım<br />Bir daha ya geldim ya gelemedim<br />Dostlar bizi safa ile gönderin</p><p><br />Himmet eylen şu dağları aşalım<br />Pir aşkına kaynaşalım coşalım<br />Gelin birer birer helallaşalım<br />Dostlar bizi safa ile gönderin</p><p>Çıkalım yaylaya inelim düze<br />Himmet eylen yaran ahbaplar bize<br />Bir selam göndersem gelir mi size<br />Dostlar bizi safa ile gönderin</p><p>Pir Sultan Abdal'ım Hakk'a yakındır<br />Edebi erkanı hemen takın dur<br />Ölüm uzak derler hemen yakındır<br />Dostlar bizi safa ile gönderin</p></p></body></html>
