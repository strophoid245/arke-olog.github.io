<!DOCTYPE html><html><head><title>Dinle Sana Bir Nasihat Edeyim - Pir Sultan Abdal - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Dinle Sana Bir Nasihat Edeyim</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Dinle sana bir nasihat edeyim<br />Hatırdan gönülden geçici olma<br />Yiğidin başına bir hal gelirse<br />Onu yad ellere açıcı olma</p><p>Mecliste arif ol kelamı dinle<br />El iki söylerse sen de bir söyle<br />Elinden geldikçe sen iy'lik eyle<br />Katı yükseklerde uçucu olma</p><p><br />El ariftir yoklar senin fendini<br />Dağıtırlar tuzağını bendini<br />Alçaklarda otur gözet kendini<br />Katı yükseklerde uçucu olma</p><p>Pir Sultan Abdal'ım sözüm başarır<br />Aşkın deryasını boydan aşırır<br />Seni bir mecliste hacil düşürür<br />Kötülerle konup göçücü olma</p></p></body></html>
