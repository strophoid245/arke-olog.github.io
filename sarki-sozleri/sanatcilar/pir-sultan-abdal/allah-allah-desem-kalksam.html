<!DOCTYPE html><html><head><title>Allah Allah Desem Kalksam - Pir Sultan Abdal - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Allah Allah Desem Kalksam</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Allah Allah desem kalksam yürüsem<br />Acap şu dağları aşamam m'ola<br />Boz Atlı Hızır'ı yoldaş eylesem<br />Varıp efendime koşamam m'ola</p><p>Sevdiğim bağında güllerin gonca<br />Usuldur boyların bellerin ince<br />Adı güzel imamların önünce<br />Kerbela'da şehit düşemem m'ola</p><p>Sakın ey sevdiğim naşiden sakın<br />Erenler şaşırmaz attığı okun</p><p>Irak yerler bize hem oldu yakın<br />İk'atlayıp bir de düşemem m'ola</p><p>Ol güzel pirime verdiğim ikrar<br />Kırcıdan borandan doludan saklar<br />Gerçek aşık olan ikrarın bekler<br />İkrarın bendini çözemem m'ola</p><p>Pir Sultan Abdal'ım er nefesinde<br />Arzumanım kaldı Şah çırasında<br />Altmış ile yetmişin arasında<br />Özümü irfana koşamam m'ola</p></p></body></html>
