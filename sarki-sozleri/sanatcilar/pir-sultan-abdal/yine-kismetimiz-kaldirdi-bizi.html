<!DOCTYPE html><html><head><title>Yine Kısmetimiz Kaldırdı Bizi - Pir Sultan Abdal - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Yine Kısmetimiz Kaldırdı Bizi</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Yine kısmetimiz kaldırdı bizi<br />Ne yaman uzağa düştü yolumuz<br />İneyim gideyim Şam'dan aşağı<br />Nerde kaldı ana ata ilimiz</p><p>Kan olur garibin gözü yaşından<br />Haber almaz yareninden eşinden<br />Ağular da sızar canım aşından<br />Belki pire malum ola halimiz</p><p><br />Urum'un dağları İşçil ovası<br />Issız kalmaz yavru şahin yuvası<br />Urum'dan da Şam'a erler duası<br />Erler olsun kanadımız kolumuz</p><p>Pir Sultan Abdal'ım uzak yollardan<br />Helal olduk yücelerden bellerden<br />Bir zamanlar biz de gurbet illerden<br />Ne yaman gurbeti söyler dilimiz</p></p></body></html>
