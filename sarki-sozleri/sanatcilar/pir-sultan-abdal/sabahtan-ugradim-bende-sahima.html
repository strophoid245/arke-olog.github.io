<!DOCTYPE html><html><head><title>Sabahtan Uğradım Bende Şah'ıma - Pir Sultan Abdal - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Sabahtan Uğradım Bende Şah&#39;ıma</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Sabahtan uğradım ben de Şah'ıma<br />Dedim Şah'ım gafletlerden uyana<br />Eğildim lebine bir buse aldım<br />Dedim uyan dedi var git o yana</p><p>İnci sedef mercan döken kamildir<br />Kamillere hizmet eden kamildir<br />Kamil otur kamil söyle kamil dur<br />Kamil denen cahil söze uyana</p><p><br />Niçin melil melil baktın bize yar<br />İhsan eyle şirin söyle bize yar<br />Ben teklif eyledim sen gel bize yar<br />Sakın ikrarından dönme o yana</p><p>Bak şu kamet şu gerdan ne şuhane<br />Arz edeyim şu sultana şu hana<br />Bizi bu aşkın oduna yakana<br />Umarım ki bizden beter o yana</p><p>Pir Sultan Abdal'ım gönlüm harabat<br />Aşık isen bir gül için hare bat<br />Menzil almaz bu meydanda harab at<br />Çevir başın dizginini o yana</p></p></body></html>
