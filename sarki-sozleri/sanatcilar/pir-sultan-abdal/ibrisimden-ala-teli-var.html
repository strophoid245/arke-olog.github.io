<!DOCTYPE html><html><head><title>İbrişimden Ala Teli Var - Pir Sultan Abdal - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>İbrişimden Ala Teli Var</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Bir sabah vaktinde yerini görsem<br />Belirsiz vatanı ili var koçun<br />Ancak sen bilirsin hey kadir Allah<br />İbrişimden ala teli var koçun</p><p>Koç kuzu kurbandır Hak der atamaz<br />Sakın inanmayın yemez satamaz<br />Deryanın yüzünde kırklar tutamaz<br />Çekilip gitmeğe yolu var koçun</p><p>Arif olsam koçun yerini görsem<br />Mübarek yüzünü yüzüme sürsem</p><p>Yaylımı Cennet'tir sulağın görsem<br />Ab-ı Zemzem suyu gölü var koçun</p><p>Akını boyamış türlü donlara<br />Öyl'olunca dilek geçmez onlara<br />Teslim tastik olan safi canlara<br />Yüzünü sürmeğe kali var koçun</p><p>Pir Sultan Abdal'ım düşürme harzı<br />Beraber kılalım sünneti farzı<br />Dünyada bulunmaz o koçun tarzı<br />Daha türlü türlü hali var koçun</p></p></body></html>
