<!DOCTYPE html><html><head><title>Biri Sabır Biri Şükür Bir Dua - Pir Sultan Abdal - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Biri Sabır Biri Şükür Bir Dua</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Muhammed'in üç beni var yüzünde<br />Biri sabır biri şükür bir dua<br />Kudret ile yanar anın çırağı<br />Biri sabır biri şükür bir dua</p><p>Şükür imiş her işleri bitiren<br />Mümin kulu rahmetine yetiren<br />Sabır imiş şu dünyayı götüren<br />Biri sabır biri şükür bir dua</p><p>Sabır imiş şu dünyanın temeli<br />Verdiği nasibe şükür demeli</p><p>İsteyen kullara hayır ameli<br />Biri sabır biri şükür bir dua</p><p>Sabr edelim gönül ne gelir elden<br />Sabırlı kulunu sevmez mi sultan<br />Yusuf'u kurtardı kuyudan gölden<br />Biri sabır biri şükür bir dua</p><p>Pir Sultan Abdal'ım gönlüme giren<br />Suçluyu suçsuzu bakmadan gören<br />İsteyen kulların muradın veren<br />Biri sabır biri şükür bir dua</p></p></body></html>
