<!DOCTYPE html><html><head><title>Ey Yezit Sen Neden Yeldin - Pir Sultan Abdal - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Ey Yezit Sen Neden Yeldin</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Ey Yezit sen neden yeldin kastıma<br />Erdebil'de Şah Safi'den buyruğum<br />İlettin Urum'a çoban eyledin<br />Sırtımdaki alet midir çağlığım</p><p>Mağripten de çatal nurlar doğarsa<br />Mümin kula Hak rahmeti yağarsa<br />Hasan Hüseyin bana sahip olursa<br />Yanımdakine çok olur eyliğim</p><p>Ol İmam Zeynel'e merdan uyarsa<br />İmam-ı Bakır'dan içer ayarsa<br />İmam Cafer buyruğunu duyarsa<br />Anın için Hak yanında baylığım</p><p><br />Musa Kazım ciğerimi yakıyor<br />Irmaklar Cennet'te kevser akıyor<br />Aslımız İmam Rıza'ya çıkıyor<br />Muhammet Ali'ye vardır soyluğum</p><p>Taki Naki'ye iradet getirdiğim<br />Düldül oldum Şah Ali'ye götürdüm<br />Yöğrük oldum üç yaşında satıldım<br />Kimseler de bilmez benim taylığım</p><p>Pir Sultan Abdal'ım alır satarım<br />Askeri Mehdi'ye meyil katarım<br />Mansur olup şu cihanı atarım<br />Her ağaçta olmaz benim yaylığım</p></p></body></html>
