<!DOCTYPE html><html><head><title>Seversen De Böyle Güzel Sevmeli - Pir Sultan Abdal - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Seversen De Böyle Güzel Sevmeli</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Erler pirler erkan aldı izinden<br />Yüz dört kitap sükut eder sözünden<br />Ay gün şule verir anın yüzünden<br />Seversen de böyle güzel sevmeli</p><p>Ziya verir gözü ile kaşları<br />İmam yatağıdır gerdan döşleri<br />Güzelin yüzünden kan bağışları<br />Seversen de böyle güzel sevmeli</p><p>Güzel güzel deyu aklım doğrandı<br />Güzel güzelden çok nazlar öğrendi<br />Çirkinin huyundan Allah yerindi</p><p>Seversen de böyle güzel sevmeli</p><p>Güzel güzel deyu yandım alıştım<br />Kınaman dostlar aşk elinden şaştım<br />Bölüşükte gine güzele düştüm<br />Seversen de böyle güzel sevmeli</p><p>Güzel güzel gördüm güzel överim<br />Nerde güzel görsem boynum eğerim<br />Şöyle hub cemali güzel severim<br />Seversen de böyle güzel sevmeli</p><p>Pir Sultan Abdal'ım eylemez fendi<br />Yad ele çözdürmez ak göğsün bendi<br />Ezelden sevdiğim Muhammet Ali<br />Seversen de böyle güzel sevmeli</p></p></body></html>
