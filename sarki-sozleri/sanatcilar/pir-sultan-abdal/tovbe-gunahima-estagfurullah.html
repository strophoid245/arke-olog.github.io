<!DOCTYPE html><html><head><title>Tövbe Günahıma Estağfurullah - Pir Sultan Abdal - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Tövbe Günahıma Estağfurullah</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Hatalar eyledim noksandır işim<br />Tövbe günahıma estağfurullah<br />Muhammet Ali'ye bağlıdır başım<br />Tövbe günahıma estağfurullah</p><p>Şah Hasan Hüseyin balkır nur ise<br />İmam Zeynel sır içinde sır ise<br />Özümüzde benlik kibir var ise<br />Tövbe günahıma estağfurullah</p><p>Muhammet Bakır'ın izinden çıkmam<br />Şah İmam Cafer'den gayrıya bakmam<br />Hatıra değip de gönüller yıkmam<br />Tövbe günahıma estağfurullah</p><p><br />Musa-yı Kazım'a daim niyazım<br />Ali Irıza'ya bağlıdır özüm<br />Eksiklik noksanlık hep kusur bizim<br />Tövbe günahıma estağfurullah</p><p>Taki ile Naki benziyor aya<br />On'ki İmam kusurlara kalmaya<br />Ettiğimiz kötü işler bed-huya<br />Tövbe günahıma estağfurullah</p><p>Hasan Askeri'nin gülleri bite<br />Mehdi gönlümüzün gamını ata<br />Söylenen yalana kova gıybete<br />Tövbe günahıma estağfurullah</p><p>Pir Sultan Abdal'ım Bağdat Basıra<br />Böyle güne kaldık böyle asıra<br />Sen keremkanısın kalma kusura<br />Tövbe günahıma estağfurullah</p></p></body></html>
