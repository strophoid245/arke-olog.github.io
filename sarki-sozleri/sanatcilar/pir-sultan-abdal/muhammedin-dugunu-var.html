<!DOCTYPE html><html><head><title>Muhammed'in Düğünü Var - Pir Sultan Abdal - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Muhammed&#39;in Düğünü Var</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Gelin hey erenler düğün tutalım<br />Muhammed'in düğünü var Cennet'te<br />Şol mümin kulları davet edelim<br />Muhammed'in düğünü var Cennet'te</p><p>Orda gözetirler güzel alemi<br />Orada koymazlar katil zalimi<br />Havva Adem ile Meryem gelini<br />Muhammed'in düğünü var Cennet'te</p><p>Sekiz derler kırktır Cennet kapısı</p><p>Orda olur müminlerin hepisi<br />Salavattır uluların saçısı<br />Muhammed'in düğünü var Cennet'te</p><p>Düğüne gelene hülle biçerler<br />Üstlerine miski anber saçarlar<br />Günahlının günahından geçerler<br />Muhammed'in düğünü var Cennet'te</p><p>Pir Sultan Abdal'ım ümmet içinde<br />Ay şulesi döner niyet içinde<br />Cennet-i alada firdevs içinde<br />Muhammed'in düğünü var Cennet'te</p></p></body></html>
