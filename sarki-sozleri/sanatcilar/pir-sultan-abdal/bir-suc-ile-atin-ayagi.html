<!DOCTYPE html><html><head><title>Bir Suç İle Atın Ayağı - Pir Sultan Abdal - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Bir Suç İle Atın Ayağı</h1><p><a href="/sarki-sozleri/sanatcilar/pir-sultan-abdal/index.html">Pir Sultan Abdal</a></p><p><p>Hak yarattı Muhammed'i nurundan<br />İnsan olan gelir nura çevrilir<br />Çarlı kurulmuş dolap daim dönende<br />Mansur olan gelir dara çevrilir</p><p>Bir sürçmekle at ayağı kesilmez<br />Bir suçlu adem oğlanı asılmaz<br />Erenler bir yol kurmuştur basılmaz<br />Yol ehli kandeyse yola çerilir</p><p>Gümanlı gönülde pir mi eğlenir<br />Cennet taşrasında hur'mi eğlenir<br />Balsız petekte arı mı eğlenir<br />Arı kande ise bala çevrilir</p><p><br />Erenler evinde kem söz söylenmez<br />Cennet derununda huri gizlenmez<br />Balsız peteklerde arı eğlenmez<br />Arı olanda bahara çevrilir</p><p>Başlı sular daim alçağa akar<br />Pervane kendini odlara yakar<br />Serçe kande ise aslına çeker<br />Bülbül olan gelir güle çevrilir</p><p>Pir Sultan'ım Haydar yatır hastadır<br />Elinde gülleri deste destedir<br />Ademoğlu bir acayıp nesnedir<br />Muhabbeti tatlı dile çevrilir</p></p></body></html>
