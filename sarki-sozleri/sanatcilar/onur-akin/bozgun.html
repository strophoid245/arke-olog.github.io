<!DOCTYPE html><html><head><title>Bozgun - Onur Akın - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Bozgun</h1><p><a href="/sarki-sozleri/sanatcilar/onur-akin/index.html">Onur Akın</a></p><p><p>Biz bu kentlere sığdık da<br />Bu kentler bize sığmadı usta<br />Ve bir çığlık gibi günlerin çarmıhında<br />Arttıkça yalnız...<br />Sustukça silik...<br />Ay ışığı gölgeleri büyüttü<br />Son kuşlar da vuruldular dağlarda<br />Yakamozları söndü sahillerin<br />Işıkları evlerin...<br />Kaldık kırık bardaklar gibi<br />İçilmiş sular gibi<br />Biz bu kentlere sığdık da<br />Bu kentler bize sığmadı usta<br />Ah usta....<br />Bir bedeli vardır bu kuşatmaların<br />İlk yazları kurşunlatmaların<br />Bir bedeli vardır elbet<br />Cennetini çaldırmanın<br />Kaldık kırık bardaklar gibi<br />İçilmiş sular gibi<br />Biz bu kentlere sığdık da<br />Bu kentler bize sığmadı usta,<br />Ah usta...<br />Ve ömürlerimizde bin kasvetle upuzun<br />Sefalet seferlerinin ayazı<br />Belki de yalnız geçireceğiz artık kim bilir<br />Batan gemiler gibi yiten aşklardan geride<br />Kalan her kışı, güzü ve yazı.<br />Ay ışığı gölgeleri büyüttü<br />Ayrılıklar eskidi, biz eskidik<br />Aşk bize küstü usta...</p></p></body></html>
