<!DOCTYPE html><html><head><title>Dağınık Gazel - Onur Akın - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Dağınık Gazel</h1><p><a href="/sarki-sozleri/sanatcilar/onur-akin/index.html">Onur Akın</a></p><p><p>Göç<br />Geçer<br />Geçer ayrılıklar baladı<br />Bize böyle pay kalır</p><p>Ağla sevdiğim ... Belki dönemem<br />Kış yanar, düş üşür yüreğimde<br />Ağlarım... gözyaşım beyaz kalır</p><p>Sonra askerler yeniden kuşatırlar aşınmış kaleleri<br />Bin havar parçalar gecenin döşeğini<br />Ocaklar iniler, yas büyür, orta yerde kan kalır<br />Dıngılava’da peştemalli çocuklar havuzlara işerler<br />Gözlerinde bir mahmur özlem kalır</p><p>Derken bir Ankara, bir poyraz beni döve döve içeri alır<br />Yollar da giderek uzaklaşır ... Giderek uzaklaşır<br />Fahişeler terli kasıklarıyla sabaha uğurlanır<br />Kuşlar inkar edilir, gökyüzü yağmalanır<br />Ben büyürüm bu kederle kalbim uslanır...</p><p>Ağla sevdiğim! Ağla ve kucakla kumral delikanlını<br />Buralarda çatılmış bir tüfeğim böğrümde taflan kalır<br />Şimdi Kızılay’da oturmuşum, hasretin kancasında<br />Geçer zaman, geçer yıllar, günlere bir yeni hazan kalır</p><p>Ağla sevdiğim... Sen hep mağlup bir ağlayışta<br />Ben uzak susarım bu mağlubiyet için hep anlayışta<br />Bak çöpçüler bu geceyi de piç edip süpürdüler<br />Ben ise haber değeri olmayan bir haykırışta<br />Özleminle hala bir yakarışta...</p><p>Ağla! Bende ağlarım gözyaşlarım özlemine az kalır<br />Buralarda nem var! Nem varsa sende kalır</p><p>Gittim<br />Ve yittim!<br />Oralarda usul usul talazlanan nehirlerde yaz kalır<br />Yaslarım günleri yüzüme gözyaşım beyaz kalır</p><p>Ağla sevdiğim... Buralarda döne döne (mem!)<br />Artık bir yeşile dolmasak da anılardan haz kalır<br />Sen de bir zaman duyarsın<br />Bir gün bir taze mezar kazılır<br />Ardından bir dağınık gazel ile, kül ile<br />Ankara’da bir ölü Yılmaz kalır</p></p></body></html>
