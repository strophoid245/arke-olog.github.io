<!DOCTYPE html><html><head><title>Sason Mahpushanesi Ve Halil’in Destanı - Onur Akın - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Sason Mahpushanesi Ve Halil’in Destanı</h1><p><a href="/sarki-sozleri/sanatcilar/onur-akin/index.html">Onur Akın</a></p><p><p>Kaçamadı diyorlar<br />Buradan bir tek adam<br />Kapısı demirden külçe<br />Yüksek kalın taş duvarlı<br />Ve üstelik penceresiz<br />Halil içerde böyle çaresiz</p><p>Sason Mahpushanesi<br />Önünde bir kırmızı dut<br />Sırtında Şat Deresi<br />Çocuk eğilmiş dut toplar<br />Sanki Halil’in düşlerini<br />Sıkıştırır çocuk yüreğine</p><p>Gerçek ve yalan aynı gecenin<br />İkiz çocuklarıdır benim ülkemde</p><p>Şeyh İkbal’in kısrağına<br />Binip kamçı vurdu Halil<br />Nal seslerinde koptu fırtınalar<br />İlk defa göründüler<br />Kutsal Melato Dağı’nda<br />Çıyanlar, yılanlar</p><p>Ay tutuldu mavzerleri sıktılar<br />Kaldırıp bir başlarını baktılar<br />Terk etmişti yerlerini yıldızlar<br />Şat Deresi’nde pusuya çekildi sular<br />Halil’i vurdular! Halil’i vurdular!...</p><p>Buralarda insanlar<br />Ölmediler hiçbir zaman<br />Hiçbir zaman ölmediler kaderleriyle...</p><p>Sason Mahpusanesi’nde<br />Halil’in adı kaldı<br />Bir tutam sarı tütün<br />Ve bir hüzün içimi<br />Dağıldı taş avluya<br />Lanetli kehribar taneleri. </p><p><br />Söz: Çetin Bilgin<br />Müzik: Onur Akın</p></p></body></html>
