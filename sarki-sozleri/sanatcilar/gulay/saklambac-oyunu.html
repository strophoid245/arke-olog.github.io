<!DOCTYPE html><html><head><title>Saklambaç Oyunu - Gülay - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Saklambaç Oyunu</h1><p><a href="/sarki-sozleri/sanatcilar/gulay/index.html">Gülay</a></p><p><p>Küçük bir çocuktu gece, beraber büyüdüğümüz,<br />Birlikte, hiç dokunmadan birbirimize & ama hep elele...<br />Bilir misiniz, gündüzden kaçardık biz<br />Biz kaçardık o kovalardı<br />Hiç usanmadan & çocukluk işte.<br />Saklambaç oyunu...<br />Taş duvarlardan geçtik, sürgülü kapılardan<br />Yeraltına indik bazen, hiç korkmazdı gece!<br />İnsanlar vardı, çırılçıplak insanlar<br />Soyunmuşlar mıydı yoksa hiç giyinmemişler mi,<br />Asla bilemediğimiz...<br />Yüzlerini hiç seçemediğimiz irili ufaklı insancıklar.<br />Biz oyalanırken onlarla, gündüzü fark ettiğimiz muhteşem zamanlar geçti.<br />Oyun devam ediyordu & saklambaç oyunu...<br />Tekrar kaçmaya başlardık, gündüz kovalardı.<br />Her yerde bizi aradı bir umutla &<br />Biz gündüzün hiç dokunmadığı, saklambaç arkadaşlarıydık<br />Fakat...<br />Fakat neden geceyi seçtim ben, ya da neden o beni?<br />Neden gündüzün bir kere bile olsun bize dokunmasına izin vermedi gece?<br />Ah!... Nasıl da unutuverdim kuralı zaten ne gece bana, ne de ben geceye &<br />Hiç dokunmamıştım ki, dokunmamalıydık.<br />Derken hiç fark etmediğimiz zaman yakaladı bizi<br />Büyümüştük...<br />Gündüz gece ve ben &<br />Büyüdük çünkü zaman dokundu bize, kuralları bozan zaman...<br />Saklambaç oyunu...<br />Oysa ikisini de çok sevmiştim, geceyi ve gündüzü<br />Belki geceyi biraz daha fazla...</p><p>İlk dostumdu benim &<br />Geceyle birlikte doğdum ben ve birlikte büyüdüm.<br />Sonra, yine bir karanlıkta terk etti gece beni<br />Bir çift karanlık göze bıraktı gündüzden kaçırarak.<br />Ah!... Saklambaç oyunu<br />Bir çift göz, bir çift göz dokundu bana<br />Tıpkı gündüz gibi, ama gözleriyle<br />Belki de, hiç oynanmamalıydı bu oyun<br />Anladım ki, Bir saklambaç oyununa kurban ettik herşeyi<br />Ve bilmeden herşeyi nasıl da yitiriverdik<br />Artık geceyi hiç özlemiyorum<br />Gecenin kendisiyim ben<br />Gündüzü görebilmeyi ümit eden<br />Ve onun elinden tutup bir daha ayrılmamayı düşleyen gece<br />Meğer, kendimi terk etmişim ben<br />Zormuş gece olmak<br />Gündüzlü sevdalardan geçe kalmak<br />Derler ya, zaman tüm acıların tek ilacı diye<br />Hani bir saklambaç oyununda bize dokunan<br />Ve bizi büyüten zaman<br />Oyunun kuralıymış<br />Önce bizi büyütür,<br />Sonra acılarımızı küçültürmüş<br />bu yüzden dokunmuş bize<br />Şimdi, saklambaç oyunundan geriye bir tek zaman kaldı yadigar<br />Başka bir saklambaç oyunundan dönmesini beklediğim zaman.<br />Zaman...</p><p>Şiir & Müzik: Gülay</p></p></body></html>
