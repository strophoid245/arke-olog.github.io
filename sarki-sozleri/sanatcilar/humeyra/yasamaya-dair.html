<!DOCTYPE html><html><head><title>Yaşamaya Dair - Hümeyra - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Yaşamaya Dair</h1><p><a href="/sarki-sozleri/sanatcilar/humeyra/index.html">Hümeyra</a></p><p><p>Diyelim ki <br />Ağır ameliyatlık hastayız <br />Yani beyaz masadan bir daha kalkmamak ihtimali de var <br />Duymamak mümkün değilse de biraz erken gitmenin kederini <br />Biz yine de güleceğiz anlatılan Bektaşi fıkrasına <br />Hava yağmurlu mu diye bakacağız pencereden <br />Yahut da yine sabırsızlıkla bekleyeceğiz <br />En son ajans haberini </p><p>Diyelim ki <br />Dövüşülmeye değer bir şeyler için <br />Diyelim ki cephedeyiz daha orada ilk hücumda <br />Daha o gün yüzükoyun kapaklanıp ölmek de mümkün <br />Tuhaf bir hınçla bileceğiz bunu <br />Fakat yine de çıldırasıya merak edeceğiz <br />Belki yıllarca sürecek olan savaşın sonunu </p><p>Diyelim ki <br />Hapisteyiz yaşımız da elliye yakın <br />Daha da on sekiz sene olsun açılmasına demir kapının <br />Yine de dışarıyla beraber yaşayacağız <br />İnsanları, hayvanları kavgası ve rüzgarıyla <br />Yani duvarın arkasındaki dışarıyla <br />Yani nasıl ve nerede olursak olalım <br />Hiç ölünmeyecekmiş gibi yaşanacak</p></p></body></html>
