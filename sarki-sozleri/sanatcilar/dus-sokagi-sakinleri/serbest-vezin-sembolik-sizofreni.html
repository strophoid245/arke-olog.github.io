<!DOCTYPE html><html><head><title>Serbest Vezin Sembolik Şizofreni - Düş Sokağı Sakinleri - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Serbest Vezin Sembolik Şizofreni</h1><p><a href="/sarki-sozleri/sanatcilar/dus-sokagi-sakinleri/index.html">Düş Sokağı Sakinleri</a></p><p><p>Cinnetime gelin mavi şaraplarımdan için<br />Bambaşka başkalıklar içindeyim<br />Bir deliyim ben önümde eğilin<br />Aşkın yolu tektir denir<br />Onu bulmak isteyen benimle sevişir<br />Derin bir nefes alın, rahatlayın ve kendinize gelin<br />Gökyüzünde uçan kuşlar var<br />İçinizdeki uçurumun ortasından geçin<br />Bakın bir tüy kadar hafiflediniz artık<br />Şimdi düşümdeki karanlığa takılın<br />Beklemeden girin oraya<br />Derin bir kuyu var sakın korkmayın<br />Kendinizi kuyunun içine bırakın<br />Sonsuzluk ayracıdır onun adı<br />Kavrayıp kucaklayacak hepinizi<br />Ama sakın gözlerime bakmayın<br />Gözyaşlarımdan düşüp ölürsünüz ağlarım sonra<br />Alacalı bir gezegen çıkacak karşınıza<br />Terazi şeklinde<br />Bir kefesinde dünya ötekinde şeffaf bir balon<br />İçinizden dilsiz olanı dudaklarındaki dikenle ısıracak<br />O balonu ve patlatacak<br />Dünya boşluktaki sesin genişleyen ritmine karışacak<br />Yabani aşklar adına kutsuyorum seni insan başlı yılan<br />Isır bedenimi ve akıt zehrini kanımdaki şehvete<br />Bir kertenkele kuşu olup konayım<br />Yıldız evlerinin bahçelerine...<br />Sakıncalı bir düş benimkisi<br />Gerçek ötesi bir romanımdan alıp getirdiğim...<br />Saçları... saçları... saçları... Sürgitleşen bir yumak gibi<br />Yapıştı yumuşak kalçama sevgilinin okşayan parmakları<br />Balon ve dünya... İkisi de... Suss... Uyandırma<br />Saçları... saçları... Bir ünlemler tuzağı<br />Çok uzaklarda bir bebek ağlamakta... Suss... Uyandırma<br />Balon ve dünya... İkisi de uyuyo... uyuyo... o uyuyo...<br />Suss... Uyandırma... Saçları... sevgilinin saçları<br />Yüzüme vuruyo... vuruyo...<br />Saçları... bir ünlemler tuzağı<br />Çok... çok uzaklarda bir bebek ağlamakta<br />Sus uyandırma...<br />"Sembolik vezin... değil karıştırma yeniden oku...<br />Serbest vezin sembolik şizofreni...<br />Hadi bakalım... hoşçakalın"</p></p></body></html>
