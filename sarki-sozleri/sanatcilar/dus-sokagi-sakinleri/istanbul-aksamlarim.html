<!DOCTYPE html><html><head><title>İstanbul Akşamlarım - Düş Sokağı Sakinleri - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>İstanbul Akşamlarım</h1><p><a href="/sarki-sozleri/sanatcilar/dus-sokagi-sakinleri/index.html">Düş Sokağı Sakinleri</a></p><p><p>Düşlerdir yollarımı ak gelinliğe giydiren<br />Büyüler dünyamı yakar zehirleyen dansların<br />Kuytulara bırakılır hep yaşlanan İstanbul aşklarım..</p><p>Konuşan vapurlara bindir beni,<br />Denize örtünecek gözlerim..<br />Aşk ve acı giysiler denli karmaşık<br />Şarkılarım geliyor kulaklarıma <br />Renk renk açılmış dükkanlardan<br />Bir Beyoğlu sabahı...</p><p>Öpüş benimle kraliçem,<br />Ateşlerinden geçir,<br />Canımı yak ve uçur beni büyülü ellerinden<br />Tenimde eriyor güneş boyalı dudaklar gibi;<br />Çünkü ağlıyor İstanbul akşamlarım...</p><p>Çiçeklerdir uykularımı mavi denizlerde serinleten<br />Hüzünler dünyamı yıkar dikenli dokunuşların<br />Galata'nın ışıkları indirir perdelerini uyuyan geceye</p><p>Göz yaşlarım gülümsüyor tıkanan karanlıklarda<br />Yaşlı Kız Kulesi üzümlerini döküyor sepetinden..<br />Sevgiliye kıvrılıyor kalbimin oynayışları<br />Şaşırıyor adreslerim kafelerin kalabalığından...</p><p>Öpüş benimle kraliçem,<br />Ateşlerinden geçir,<br />Canımı yak ve uçur beni büyülü ellerinden<br />Tenimde eriyor güneş boyalı dudaklar gibi;<br />Çünkü ağlıyor İstanbul akşamlarım...</p></p></body></html>
