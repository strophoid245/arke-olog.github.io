<!DOCTYPE html><html><head><title>Yaşadıkça - Düş Sokağı Sakinleri - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Yaşadıkça</h1><p><a href="/sarki-sozleri/sanatcilar/dus-sokagi-sakinleri/index.html">Düş Sokağı Sakinleri</a></p><p><p>Ay birikir yorgun düşlerimde<br />Alır götürür beni sevişmelere<br />Fırtına gelir dağıtır geceleri<br />Alır savurur beni öpüşlere<br />Umudunu ver ellerini okşa<br />Sevgilerden bir demet yap<br />Gülerek kokla<br />Aşklar acıdır hiç yaşanmadıkça<br />Yaşam ölümledir<br />Kalpler hiç atmadıkça</p><p>Ben uçamam sen gelmedikçe<br />Açamam içimi ak çiçeklere<br />Gün kararır ben uyandıkça<br />Atamam kendimi aç gözlerimden</p><p>Ölüm büyütür içimde sarhoşluklar<br />Düşer dilimden baharlıklar<br />Yaşam bütünlenir güneşler çekilince<br />Aşklar vurur hep beni de<br />Umudunu ver saçlarımı okşa<br />Sevgilerden bir demet yap<br />Gülerek kokla<br />Düşler tatlıdır hep yaşandıkça<br />Neşelidir dünya<br />Kalpler hep çoğaldıkça</p><p>Ben uçamam günler doğmadıkça<br />Açamam içimi bulutlara<br />Gün boyanır gözler ağlayınca<br />Atamam rengini uzaklara</p><p>Karanlıklar çoğalıyor <br />uykular uyanınca<br />Şiişşşt.... konuşma</p><p>Ben uçamam gün doğmadıkça<br />Açamam içimi bulutlara<br />Karanlıklar çoğalıyor uykular uyanınca<br />Şiişşşt.... konuşma<br />Gün kararır ben uyandıkça<br />Atamam rengini uzaklara</p></p></body></html>
