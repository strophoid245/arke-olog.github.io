<!DOCTYPE html><html><head><title>Nesini Söyleyim - Fuat Saka - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Nesini Söyleyim</h1><p><a href="/sarki-sozleri/sanatcilar/fuat-saka/index.html">Fuat Saka</a></p><p><p>Nesini söyleyim canım efendim<br />Gayri düzen tutmaz telimiz bizim<br />Arzuhal eylesem deftere sığmaz<br />Omuzdan kesilmiş kolumuz bizim</p><p>Sefil ireçberin yüzü soğuktur<br />Yıl perhizi tutmuş içi koğuktur<br />İneği davarı iki tavuktur<br />Bundan gayrı yoktur malımız bizim</p><p>Reçberin sanatı bir arpa tahıl<br />Havasın bulmazsa bitmiyor pahıl<br />Tecelli olmazsa neylesin akıl<br />Dördü bir okkalık dolumuz bizim</p><p>Benim bu gidişe aklım ermiyor<br />Fukara halini kimse sormuyor<br />Padişah sikkesi selam vermiyor<br />Kefensiz kalacak ölümüz bizim</p><p>Evlat da babanın sözün tutmuyor<br />Açım diye çift sürmeye gitmiyor</p><p>Uşaklar çoğaldı ekmek yetmiyor<br />Başımıza bela dölümüz bizim</p><p>Zenginin sözüne beli diyorlar<br />Fukara söylese deli diyorlar<br />Zemane şeyhine veli diyorlar<br />Gittikçe çoğalır delimiz bizim</p><p>Sekiz ay kışımız dört ay yazımız<br />Çalığından telef oldu bazımız<br />Kasım demeden buz tutuyor özümüz<br />Mayısta çözülür gönlümüz bizim</p><p>Tahsildar da çıkmış köyleri gezer<br />Elinde kamçısı fakiri ezer<br />Yorganı döşeği mezatta satar<br />Hasırdan serilir çulumuz bizim</p><p>Zenginin yediği baklava börek<br />Kahvaltıya ister keteli çörek<br />Fukaraya sordum size ne gerek<br />Düğülcek çorbası balımız bizim</p><p>Serdari halimiz böyle n'olacak<br />Kısa çöp uzundan hakkın alacak<br />Mamurlar yakılıp viran olacak<br />Akıbet dağılır ilimiz bizim..</p></p></body></html>
