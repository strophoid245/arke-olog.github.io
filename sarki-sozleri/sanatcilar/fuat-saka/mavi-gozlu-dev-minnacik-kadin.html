<!DOCTYPE html><html><head><title>Mavi Gözlü Dev Minnacık Kadın - Fuat Saka - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Mavi Gözlü Dev Minnacık Kadın</h1><p><a href="/sarki-sozleri/sanatcilar/fuat-saka/index.html">Fuat Saka</a></p><p><p>O mavi gözlü bir devdi,<br />Minnacık bir kadın sevdi,<br />Kadının hayali minnacık bir evdi,<br />Bahçesinde ebruliii<br />Hanımeli<br />Açan bir ev,</p><p>Bir dev gibi seviyordu dev,<br />Ve elleri öyle büyük işler için<br />Hazırlanmıştı ki devin,<br />Yapamazdı yapısını,<br />Çalamazdı kapısını<br />Bahçesinde ebruliiii<br />Hanımeli</p><p>Açan evin.</p><p>O mavi gözlü bir devdi.<br />Minnacık bir kadın sevdi.<br />Mini minnacıktı kadın.<br />Rahata acıktı kadın<br />Yoruldu devin büyük yolunda.<br />Ve elveda ! deyip mavi gözlü deve,<br />Girdi zengin bir cücenin kolunda<br />Bahçesinde ebruliiii<br />Hanımeli<br />Açan eve.</p><p>Şimdi anlıyor ki mavi gözlü dev,<br />Dev gibi sevgilere mezar bile olamaz:<br />Bahçesinde ebruliiiii<br />Hanımeli<br />Açan ev..</p></p></body></html>
