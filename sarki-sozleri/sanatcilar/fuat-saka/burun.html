<!DOCTYPE html><html><head><title>Burun - Fuat Saka - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Burun</h1><p><a href="/sarki-sozleri/sanatcilar/fuat-saka/index.html">Fuat Saka</a></p><p><p>Sana malik olan ne bahtiyardır<br />Hey zeka membaı hey koca burun<br />Bazı burun var ki sanki hıyardır<br />Bence en alası atmaca burun</p><p>Burun deyip geçme sakın arkadaş<br />Burun var çıkartır yoroza da taş<br />Sofrada çanağa sallarken kaşık<br />Mutlaka girmeli sütlaca burun</p><p>O varken kim bakar kaş ile saça<br />Mübarek tepesi benziyor taca<br />Kanatlarından yap bir kazan paça<br />Kahvaltı olmalı kırk aça burun</p><p>Bir burun sahibi ölmüş de mutlak<br />Atmışlar üstüne bir hafta toprak</p><p>Örtülmemiş yine sen hikmete bak<br />Kalmış dışarıda tabanca burun</p><p>Burun var oyulsa koca saz olur<br />Burun var vapura davlumbaz olur<br />Öyle çok mübarek burun az olur<br />Çok gördüm sığmıyor bakraca burun</p><p>Yalniz mübarek ol olmadı bize<br />Ne burunlar vardır karadeniz'de<br />Ararım uşaklar var mıdır sizde<br />Tepesi morarmış alaca burun</p><p>Mesut reis'in de burnu yamandı<br />Burunlar içinde o pehlivandı<br />Vurdu tepesinden bir karış aldı<br />Yine bozulmadı o paça burun</p><p>Ey baba buruni atma yabana<br />Burun var ki benzer doğru kabana<br />Ben bi şey diyemem ona tapana<br />Ne kadar kıvraktır karaca burun</p></p></body></html>
