<!DOCTYPE html><html><head><title>Arhaveli İsmail'in Hikayesi - Fuat Saka - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script><meta name="viewport" content="width=device-width, initial-scale=1, shrink-to-fit=no" /><script async src="https://www.googletagmanager.com/gtag/js?id=UA-73008944-4"></script><script>window.dataLayer=window.dataLayer||[];function gtag(){dataLayer.push(arguments);}gtag('js',new Date());gtag('config','UA-73008944-4');</script><script async src="https://cse.google.com/cse.js?cx=004794182151768704888:vz2inwr3km0"></script><script async src="https://pagead2.googlesyndication.com/pagead/js/adsbygoogle.js"></script><script>(adsbygoogle = window.adsbygoogle || []).push({ google_ad_client: "ca-pub-5748568287887760", enable_page_level_ads: true });</script></head><body><div class="container mt-3"><nav class="navbar navbar-expand-lg navbar-light bg-light mb-2"><a class="navbar-brand" href="/">Arkeolog</a><button class="navbar-toggler" type="button" data-toggle="collapse" data-target="#navbarSupportedContent" aria-controls="navbarSupportedContent" aria-expanded="false" aria-label="Navigasyon"><span class="navbar-toggler-icon"></span></button><div class="collapse navbar-collapse" id="navbarSupportedContent"><ul class="navbar-nav mr-auto"><li class="nav-item"><a class="nav-link" href="/">Ana Sayfa</a></li><li class="nav-item dropdown"><a class="nav-link dropdown-toggle" href="#" id="navbarDropdown1" role="button" data-toggle="dropdown" aria-haspopup="true" aria-expanded="false">İngilizce Sözlük</a><div class="dropdown-menu" aria-labelledby="navbarDropdown1"><a class="dropdown-item" href="/ingilizce-sozluk/ingilizce-kelimeler/index.html">İngilizce - Türkçe</a><a class="dropdown-item" href="/ingilizce-sozluk/turkce-kelimeler/index.html">Türkçe - İngilizce</a><a class="dropdown-item" href="/ingilizce-sozluk/english-dictionary/index.html">İngilizce - İngilizce</a></div></li><li class="nav-item dropdown"><a class="nav-link dropdown-toggle" href="#" id="navbarDropdown2" role="button" data-toggle="dropdown" aria-haspopup="true" aria-expanded="false">Şarkı Sözleri</a><div class="dropdown-menu" aria-labelledby="navbarDropdown2"><a class="dropdown-item" href="/sarki-sozleri/sozler/index.html">Sözler</a><a class="dropdown-item" href="/sarki-sozleri/sanatcilar/index.html">Şanatçılar</a></div></li><li class="nav-item"><a class="nav-link" href="/ruya-tabirleri/index.html">Rüya Tabirleri</a></li><li class="nav-item"><a class="nav-link" href="/hadisler/index.html">Hadisler</a></li><li class="nav-item"><a class="nav-link" href="/posta-kodu/index.html">Posta Kodları</a></li><li class="nav-item"><a class="nav-link" href="/iletisim.html">İletişim</a></li></ul></div></nav><div class="row"><div class="col-lg-3 order-lg-12 pl-md-0"><h2 class="px-3 pt-3 mb-0">Arama</h2><div class="gcse-search"></div></div><div class="col-lg-9 order-lg-1 pb-3 lead"><h1>Arhaveli İsmail&#39;in Hikayesi</h1><p><a href="/sarki-sozleri/sanatcilar/fuat-saka/index.html">Fuat Saka</a></p><p><p>Ateşi ve ihaneti gördük.<br />Ruhumuz fırtınalı, etimiz mütehammil.<br />Sevgisiz ve ihtirassız çıplak devler değil,<br />İnanılmaz zaafları, korkunç kuvvetleriyle,<br />Silâhları ve beygirleriyle insanlardı dayanan.<br />Beygirler çirkindiler,<br />Bakımsızdılar,<br />Hasta bir fundalıktan yüksek değillerdi.<br />Fakat bozkırda kişneyip köpürmeden<br />Sabırlı ve doludizgin koşmasını biliyorlardı.<br />İnsanlar uzun asker kaputluydu,<br />Yalnayaktı insanlar.<br />İnsanların başında kalpak,<br />Yüreklerinde keder,<br />Yüreklerinde müthiş bir ümit vardı.<br />İnsanlar devrilmişti, kedersiz ve ümitsizdiler.<br />İnsanlar, etlerinde kurşun yaralarıyla<br />Köy odalarında unutulmuştular.<br />Ve orda sargı,deri<br />Ve asker postalları halinde<br />Yan yana, sırtüstü yatıyorlardı.<br />Koparılmış gibiydi parmakları saplandığı yerden<br />Eğrilip bükülmüştü<br />Ve avuçlarında toprak ve kan vardı.</p><p>Ve asker kaçakları,<br />Korkuları, mavzerleri, çıplak, ölü ayaklarıyla<br />Karanlıkta köylerin içinden geçiyorlardı.<br />Acıkmıştılar,<br />Merhametsizdiler,<br />Bedbahttılar.<br />Şosenin ıssız beyazlığına inip<br />Nal sesleri ve yıldızlarla gelen atlıyı çeviriyor<br />Ve bolu dağında ekmek bulamadıkları için<br />Deviriyorlardı uçurumlara:<br />Şayak, cıgara kâadı, tuz ve sabun yüklü yaylıları.</p><p>Ve çok uzak,<br />Çok uzaklardaki istanbul limanında,<br />Gecenin bu geç vakitlerinde,<br />Kaçak silâh ve asker ceketi yükleyen laz takaları:<br />Hürriyet ve ümit,<br />Su ve rüzgârdılar.<br />Onlar, suda ve rüzgârda ilk deniz yolculuğundan beri vardılar.<br />Tekneleri kestane ağacındandı,<br />Üç tondan on tona kadardılar<br />Ve lâkin yelkenlerinin altında<br />Fındık ve tütün getirip<br />Şeker ve zeytinyağı götürürlerdi.<br />Şimdi, büyük sırlarını götürüyorlardı.<br />Şimdi, denizde bir insan sesinin<br />Ve demirli şileplerin kederlerini<br />Ve kabataş açıklarında sallanan<br />Saman kayıklarının fenerlerini<br />Peşlerinde bırakıp<br />Ve karanlık suda amerikan taretlerinin önünden akıp<br />küçük,<br />kurnaz<br />ve mağrur<br />Gidiyorlardı karadeniz'e.<br />Dümende ve başaltlarında insanları vardı ki<br />Bunlar<br />Uzun eğri burunlu<br />Ve konuşmayı şehvetle seven insanlardı ki<br />Sırtı lâcivert hamsilerin ve mısır ekmeğinin<br />zaferi için<br />Hiç kimseden hiçbir şey beklemeksizin<br />Bir şarkı söyler gibi ölebilirdiler...</p><p>Karanlıkta kurşunîi derisi kırmızıya boyanan<br />baltabaş gemi<br />İngiliz torpitosudur.<br />Ve dalgaların üstünde sallanarak<br />alev alev<br />yanan:<br />Şaban reisin beş tonluk takası.</p><p>Kerempe fenerinin yirmi mil açığında,<br />Gecenin karanlığında,<br />Dalgalar minare boyundaydılar<br />Ve başları bembeyaz parçalanıp dağılıyordu.<br />Rüzgar:<br />yıldız - poyraz.<br />Esirlerini bordasına alıp<br />Kayboldu ingiliz torpitosu.<br />Şaban reisin teknesi<br />Ateşten diregiyle gömüldü suya.</p><p>Arheveli ismail<br />Bu ölen teknedendi.<br />ve şimdi<br />Kerempe fenerinin açığında,<br />Batan teknenin kayığında<br />Emanetiyle tek başınadır,<br />Fakat yalnız değil:</p><p>Rüzgârın,<br />Bulutların<br />Ve dalgaların kalabalığı,<br />İsmail'in etrafında hep bir ağızdan konuşuyordu.</p><p>Arheveli ismail<br />Kendi kendine sordu:<br />«emanetimizle varabilecek miyiz? »<br />Kendine cevap verdi:<br />«varmamış olmaz.»</p><p>Gece, tophane rıhtımında<br />Kamacı ustası bekir usta ona:<br />«evlâdım ismail, » dedi,<br />«hiç kimseye değil, » dedi,<br />«bu, sana emanettir.»</p><p>Ve kerempe fenerinde<br />Düşman projektörü dolaşınca takanın yelkenlerinde,<br />İsmail, reisinden izin isteyip,<br />«şaban reis, » deyip,<br />«emaneti yerine götürmeliyiz, » deyip<br />Atladı takanın patalyasına,<br />açıldı.</p><p>«allah büyük<br />ama kayık küçük» demiş yahudi.<br />İsmail bodoslamadan bir sağnak yedi,<br />Bir sağnak daha,<br />Peşinden üç-kardeşler.<br />Ve denizi bıçak atmak kadar iyi bilmeseydi eğer<br />Alabora olacaktı.</p><p>Rüzgâr tam kerte yıldıza dönüyor.<br />Ta karşıda bir kırmızı damla ışık görünüyor:<br />Sıvastopol'a giden bir geminin<br />Sancak feneri.</p><p>Elleri kanayarak<br />Çekiyor ismail kürekleri.<br />İsmail rahattır.<br />kavgadan<br />Ve emanetinden başka her şeyin haricinde,<br />İsmail unsurunun içinde.<br />emanet:<br />Bir ağır makinalı tüfektir.<br />Ve ismail'in gözü tutmazsa liman reislerini<br />Ta ankara'ya kadar gidip<br />Onu kendi eliyle teslim edecektir.</p><p>Rüzgâr bocalıyor.<br />Belki karayel gösterecek.<br />En azdan on beş mil uzaktır en yakın sahil.<br />Fakat ismail<br />Ellerine güvenir.<br />O eller ekmeği, küreklerin sapını, dümenin yekesini<br />Ve kemeraltı'nda fotika'nın memesini<br />Aynı emniyetle tutarlar.</p><p>Rüzgâr karayel göstermedi.<br />Yüz kerte birden atlayıp rüzgâr<br />Bir anda bütün ipleri bıçakla kesilmiş gibi<br />düştü.</p><p>İsmail beklemiyordu bunu.<br />Dalgalar bir müddet daha<br />Yuvarlandılar teknenin altında<br />Sonra deniz dümdüz<br />Ve simsiyah<br />durdu.<br />İsmail şaşırıp bıraktı kürekleri.<br />Ne korkunçtur düşmek kavganın haricine.<br />Bir ürperme geldi ismail'in içine.<br />Ve bir balık gibi ürkerek,<br />Bir sandal<br />Bir çift kürek<br />Ve durgun<br />Ölü bir deniz şeklinde gördü yalnızlığı.<br />Ve birdenbire<br />Öyle kahrolup duydu ki insansızlığı<br />Yıldı elleri,<br />Yüklendi küreklere,<br />Kırıldı kürekler.</p><p>Sular tekneyi açığa sürüklüyor.<br />Artık hiçbir şey mümkün değil.<br />Kaldı ölü bir denizin ortasında<br />Kanayan elleri ve emanetiyle ismail.<br />İlkönce küfretti.<br />Sonra, «elham» okumak geldi içinden.<br />Sonra, güldü,<br />Eğilip okşadı mübarek emaneti.<br />Sonra...<br />Sonra, malûm olmadı insanlara<br />Arhaveli ismail'in âkıbeti...</p></p><p class="mt-5"><a target="_blank" href="https://www.facebook.com/sharer/sharer.php?u=https://arkeolog.github.io/sarki-sozleri/sanatcilar/fuat-saka/arhaveli-ismailin-hikayesi.html" class="btn btn-facebook m-1">Facebook</a><a target="_blank" href="https://twitter.com/home?status=https://arkeolog.github.io/sarki-sozleri/sanatcilar/fuat-saka/arhaveli-ismailin-hikayesi.html" class="btn btn-twitter m-1">Twitter</a><a target="_blank" href="https://api.whatsapp.com/send?text=https://arkeolog.github.io/sarki-sozleri/sanatcilar/fuat-saka/arhaveli-ismailin-hikayesi.html" class="btn btn-whatsapp m-1">Whatsapp</a></p><ul class="mt-5 small list-inline"></ul></div></div><div class="row text-center bg-light mx-0 my-3 p-2"><div class="col-12">&copy; Arkeolog</div></div></div></body></html>
