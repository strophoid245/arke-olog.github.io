<!DOCTYPE html><html><head><title>Sorgu - Ahmet Yılmaz - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Sorgu</h1><p><a href="/sarki-sozleri/sanatcilar/ahmet-yilmaz/index.html">Ahmet Yılmaz</a></p><p><p>Bu destan anlatır, haller perişan,<br />İnanan, güvenen, kullar perişan,<br />Bu yolda harcanan, yıllar perişan,<br />Söyleyin sarhoş mu, ayık mıyız biz?<br />Bu kutlu sevdaya, layık mıyız biz?</p><p>Son nefer, son nefes, son damla kanda,<br />Gözüm yok dünyada malda ve canda,<br />Azrail kapımı, çaldığı anda<br />Söyleyin sarhoş mu, ayık mıyız biz?<br />Bu kutlu sevdaya, layık mıyız biz?</p><p>Yaksanda gerçekler, yanmıyor işte,<br />Bu millet yalana, kanmıyor işte,<br />Bozkurtlar yolundan, dönmüyor işte,<br />Söyleyin sarhoş mu, ayık mıyız biz?<br />Bu kutlu sevdaya, layık mıyız biz?</p><p>Çevrilen bu kadar filim yüzünden,<br />Başıma ne gelse, dilim yüzünden,<br />Ülkücü susar mı, zulüm yüzünden,<br />Söyleyin sarhoş mu, ayık mıyız biz?<br />Bu kutlu sevdaya layık mıyız biz?</p><p>Asya'dan bozkurtca, gelen kimlerdi?<br />Demirden dağları, delen kimlerdi?<br />Malazgirt yolunu, bulan kimlerdi?<br />Söyleyin sarhoş mu, ayık mıyız biz?<br />Bu kutlu sevdaya, layık mıyız biz?</p><p>Bizim düsturumuz, başta birlikti,<br />Güneşte, yağmurda, kışta birlikti,<br />Dilde, fikirde ve işte birlikti,<br />Söyleyin sarhoş mu, ayık mıyız biz?<br />Bu kutlu sevdaya, layık mıyız biz?</p><p>Rehber Kur'an, hedef Turan diyorduk,<br />Düşmanın ocağı, viran diyorduk,<br />Güçlüyüz, hazırız, her an diyorduk,<br />Söyleyin sarhoş mu, ayık mıyız biz?<br />Bu kutlu sevdaya, layık mıyız biz?</p><p>Her türlü belayı, hayıra yorduk,<br />Davayı unuttuk, rahata erdik,<br />Biz beşbin şehidi boşa mı verdik?<br />Söyleyin sarhoş mu, ayık mıyız biz?<br />Bu kutlu sevdaya, layık mıyız biz?</p><p>C-5' te, Mamak'ta, olanlar bitti,<br />Seksenbeş doksanda, gelenler gitti,<br />Söyleye söyleye, yalanlar bitti,<br />Söyleyin sarhoş mu, ayık mıyız biz?<br />Bu kutlu sevdaya, layık mıyız biz?</p><p>Geçici onbeşe, yasa gerekli,<br />Yarını düşünen, tasa gerekli,<br />Her Firavun'a bir, Musa gerekli,<br />Söyleyin sarhoş mu, ayık mıyız biz?<br />Bu kutlu sevdaya layık mıyız biz?</p><p>Anadolu kan revan, Ankara sağır,<br />Ciğerler patladı, bağır ha bağır,<br />Bu nece hareket, bu nece tavır,<br />Söyleyin sarhoş mu, ayık mıyız biz?<br />Bu kutlu sevdaya, layık mıyız biz?</p><p>Senede bir Basbuğ'un, yanına gittik,<br />Kasıla kasıla, nutuklar attık,</p><p>Rahmetli çalıştı, üstüne yattık,<br />Söyleyin sarhoş mu, ayık mıyız biz?<br />Bu kutlu sevdaya, layık mıyız biz?</p><p>İsa Yusuf, Dudayev, büyük kaybımız,<br />Şu an Çöregani, kaldı kaygımız,<br />Gördük, Elçibey'e yokmuş saygımız,<br />Söyleyin sarhoş mu, ayık mıyız biz?<br />Bu kutlu sevdaya, layık mıyız biz?</p><p>Çinliye madalya, verdik oturduk,<br />Dogu Türkistan'ı, kırdık oturduk,<br />Dostları sürgüne, sürdük oturduk,<br />Söyleyin sarhoş mu, ayık mıyız biz?<br />Bu kutlu sevdaya, layık mıyız biz?</p><p>Başörtüsü okul, susun bakalım,<br />Sizler sesinizi, kesin bakalım,<br />YÖK hakkımızı yesin bakalım,<br />Söyleyin sarhoş mu, ayık mıyız biz?<br />Bu kutlu sevdaya, layık mıyız biz?</p><p>Kapımıza kara çelenk koydular,<br />Bizi de yaban ele saydılar,<br />Bunca yıllık aşka, nasıl kıydılar?<br />Söyleyin sarhoş mu, ayık mıyız biz?<br />Bu kutlu sevdaya, layık mıyız biz?</p><p>Nedir bu hal.. muska mıdır, büyü mü?<br />Akan şehit kanı, çeşme suyu mu?<br />İmralı beş yıldız tatil köyü mü?<br />Söyleyin sarhoş mu, ayık mıyız biz?<br />Bu kutlu sevdaya, layık mıyız biz?</p><p>Kan emici medya pırlanta taçlı,<br />İhanet bastacı, sadakat suçlu,<br />Hilalin üstüne oturmuş haçlı,<br />Söyleyin sarhoş mu, ayık mıyız biz?<br />Bu kutlu sevdaya, layık mıyız biz?</p><p>Yaylalar değişmiş, izzeti ikram,<br />Etiler, Tarabya, lezzeti ikram,<br />Dön bak aynaya, hazreti ikram,<br />Söyleyin sarhoş mu, ayık mıyız biz?<br />Bu kutlu sevdaya, layık mıyız biz?</p><p>Ozanlar el öpmez, töredir beyler,<br />Bizi ırgalamaz, bu basit şeyler,<br />Canından geçene, Azrail neyler?<br />Söyleyin sarhoş mu, ayık mıyız biz?<br />Bu kutlu sevdaya, layık mıyız biz?</p><p>Haykıran ozanlar, nerdeler şimdi?<br />El yetmez göz görmez, yerdeler şimdi?<br />Vallahi, billahi dardalar şimdi?<br />Söyleyin sarhoş mu, ayık mıyız biz?<br />Bu kutlu sevdaya, layık mıyız biz?</p><p>Bıçağın sırtında, keskin yerdeyiz,<br />Bizler sıkıntıda, bizler dardayız,<br />Gitmek mi ? o da ne? biz hep burdayız.<br />Söyleyin sarhoş mu, ayık mıyız biz?<br />Bu kutlu sevdaya, layık mıyız biz?</p><p>Bazen başkan, bazen köle oluruz,<br />Herkes çekip gitse, yine kalırız,<br />Bu dava yaşasın, bizler ölürüz,<br />Söyleyin sarhoş mu, ayık mıyız biz?<br />Bu kutlu sevdaya, layık mıyız biz?</p></p></body></html>
