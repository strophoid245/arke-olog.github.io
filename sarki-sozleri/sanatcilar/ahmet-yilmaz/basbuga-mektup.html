<!DOCTYPE html><html><head><title>Başbuğ'a Mektup - Ahmet Yılmaz - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Başbuğ&#39;a Mektup</h1><p><a href="/sarki-sozleri/sanatcilar/ahmet-yilmaz/index.html">Ahmet Yılmaz</a></p><p><p>Başbuğum bu destan sanadır yine <br />Ülkücü tavırdan yanadır yine <br />Sene doksanyedi tarih dört nisan <br />Ülkücüye onbir aydan sert nisan <br />Sen gittin ya içimizde dert nisan <br />O gün bizi görsen bilmem ne derdin <br />Eminim ki alnımızdan öperdin </p><p>Güneşli bir günde yitirdik seni <br />Fırtınada karda götürdük seni <br />Gönül köşkümüze yatırdık seni <br />O gün bizi görsen bilmem ne derdin <br />Kalkabilsen alnımızdan öperdin </p><p>Gidişine yerler gökler ağladı <br />Turan yetim kaldı kara bağladı <br />Tekbirler ağıtlar yürek dağladı <br />O gün bizi görsen bilmem ne derdin <br />Sen Başbuğ'dun alnımızdan öperdin </p><p>Sen gittin ardından divan kuruldu <br />Meydan gümbürdedi oklar gerildi <br />Kavga döğüş bir karara varıldı <br />Olanları görsen bilmem ne derdin <br />Herhalde inanmaz geri giderdin </p><p>Ayrılıp yuvadan uçanlar oldu <br />Diyardan diyara göçenler oldu <br />Başka elde bayrak açanlar oldu <br />Olanları görsen bilmem ne derdin <br />Herhalde inanmaz geri giderdin </p><p>Oğlun Tuğrul parti kurdu çekildi <br />Azmi Başkan arkasına takıldı <br />Aldemir'de doğru yola sokuldu <br />Olanları görsen bilmem ne derdin <br />Herhalde inanmaz geri giderdin </p><p>Biz kaldık çalıştık seçim kazandık <br />Sarımsak soğansız biçim kazandık <br />Asgari ücretten geçim kazandık <br />Şölenleri görsen bilmem ne derdin <br />Herhalde inanmaz geri giderdin </p><p>Ecevit Bahçeli Yılmaz oldular <br />Hükümet kurmaya karar kıldılar <br />Yazdılar çizdiler işe daldılar <br />Olanları görsen bilmem ne derdin <br />Herhalde inanmaz geri giderdin </p><p>Muhteşem bir ilgi alâka oldu <br />Kapımız kırmızı pilâka doldu <br />Bir günde binlerce yalaka geldi <br />Gelenleri görsen bilmem ne derdin <br />Herhalde kahkahayla gülerdin </p><p>Son gelenler baş köşeye yerleşti <br />Tüm halkalar zincir oldu birleşti <br />İş karıştı anlatmakta zorlaştı <br />Halimizi görsen bilmem ne derdin <br />Herhalde inanmaz geri giderdin </p><p>Marmarayı deprem aldı götürdü <br />Yolsuzluklar memleketi bitirdi <br />Anadolu ümidini yitirdi <br />Halimizi görsen bilmem ne derdin <br />Herhalde inanmaz geri giderdin </p><p>Hortumcular dükkân açtı her yere <br />Namusluya tayin çıktı zor yere <br />Kuşatıldık gidemiyoz bir yere <br />Halimizi görsen bilmem ne derdin <br />Herhalde inanmaz geri giderdin </p><p>İmf'ye kaptırdılar yakayı <br />Borsa dolar hiç sevmiyor şakayı <br />Temel Reis haciz verdi takayı <br />Halimizi görsen bilmem ne derdin </p><p>Herhalde inanmaz geri giderdin </p><p>Ekonomi raydan çıktı gidiyor <br />İşçi köylü kemer sıktı gidiyor <br />Fukara canından bıktı gidiyor <br />Halimizi görsen bilmem ne derdin <br />Herhalde inanmaz geri giderdin </p><p>Yalvardık yakardık fayda etmedi <br />Feryadımız Ankara'ya gitmedi <br />Başörtüsü okul derdi bitmedi <br />Halimizi görsen bilmem ne derdin <br />Herhalde inanmaz geri giderdin </p><p>Bir kanlı katile idam verdiler <br />İmralı'ya tatil köyü kurdular <br />Şehitleri birde bunlar vurdular <br />Halimizi görsen bilmem ne derdin <br />Vallahi billâhi geri giderdin </p><p>Bir şehit çocuğu tuttu yakamı <br />Abi dedi : Bu olanlar şaka mı ? <br />Siz buysanız geri verin babamı <br />Bu feryadı duysan bilmem ne derdin <br />Vallahi billâhi geri giderdin </p><p>Utançtan sokağa çıkamaz olduk <br />Kimsenin yüzüne bakamaz olduk <br />Yakamıza Bozkurt takamaz olduk <br />Halimizi görsen bilmem ne derdin <br />Vallahi billâhi geri giderdin </p><p>Yazdığım destanlar kahretti bana <br />Bağlamam duvardan küfretti bana <br />Türküler hayatı zehretti bana <br />Halimizi görsen bilmem ne derdin <br />Vallahi billâhi geri giderdin </p><p>Pavyondan gelenler başı tuttular <br />Halimize bakıp keyif çattılar <br />Söylemesi zor amma ''bizi sattılar'' <br />Halimizi görsen bilmem ne derdin <br />Vallahi billâhi geri giderdin </p><p>Bıyık uçlarıma posta koydular <br />Direndim adımı hasta koydular <br />Düşmana gül verip dosta kıydılar <br />Halimizi görsen bilmem ne derdin <br />Vallahi billâhi geri giderdin </p><p>Azıcık ses veren sürgün edildi <br />Gönülde taht kuran sürgün edildi <br />Dokuz Işık Turan sürgün edildi <br />Halimizi görsen bilmem ne derdin <br />Vallahi billâhi geri giderdin </p><p>Hiç şaşırma Ozan Arif dışlandı <br />Ahmet Yılmaz asi diye fişlendi <br />Yüreğimiz dost (!) elinden şişlendi <br />Halimizi görsen bilmem ne derdin <br />Vallahi billâhi geri giderdin </p><p>İhanet edene madalya taktık <br />Sadâkât edene uzaktan baktık <br />Sen olsaydın böyle mi olacaktık ? <br />Halimizi görsen bilmem ne derdin <br />Vallahi billâhi geri giderdin </p><p>Bunca yıldan sonra ortada kaldık <br />Sen uçmağa vardın bizlerse öldük <br />Destan destan Beştepe'ye gömüldük <br />Halimizi görsen bilmem ne derdin <br />Vallahi billâhi geri giderdin </p><p>Bu destan , bu türkü , sazım sanadır <br />Bir tek seni sevdim nazım sanadır <br />Duy beni Başbuğum sözüm sanadır <br />''ÜLKÜME DARILIP KÜSMÜYORUM BEN <br />KİMSEDEN KORKUM YOK SUSMUYORUM BEN <br />BU KAHPE DÜZENE KANMAYACAĞIM <br />ÖLSEMDE YOLUNDAN DÖNMEYECEĞİM...</p></p></body></html>
