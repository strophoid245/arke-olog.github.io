<!DOCTYPE html><html><head><title>Vasiyet (Güzel Ölüm II) - Ahmet Yılmaz - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Vasiyet (Güzel Ölüm II)</h1><p><a href="/sarki-sozleri/sanatcilar/ahmet-yilmaz/index.html">Ahmet Yılmaz</a></p><p><p>Gidenler<br />Eşlerine, evlatlarına, arkadaşlarına Dostlarına yazıp <br />bırakırken <br />Ben<br />Sana yazmak zorunda kaldığım için<br />Beni affet baba<br />Hiçbir zaman<br />Senin istediğin gibi<br />Bir evlat olamadım<br />Biliyorum<br />Hoş<br />Kendi istediğimi gibi de<br />Olamadım ya<br />Ne farkedecekse</p><p>Yağmurlu bir akşam üstü<br />Parkamın sırtı delik deşik<br />Kafam gözüm darmadağın<br />Getirip bırakırlarsa evin önüne<br />Sakın<br />Sakın üzülüp döğünme<br />Ve<br />Hiç düşünme nedenini<br />Soranlara<br />Ömrü<br />Sokak çocuklarıyla<br />Eylül çocuklarıyla<br />Onun bunun çocuklarıyla<br />Ve<br />En sonda<br />İttifak çocuklarıyla<br />Kavgayla geçti dersin</p><p>Şimdi<br />Hep özlediği<br />Bizim çocukların<br />Ülkü çocuklarının yanında dersin<br />Olur mu</p><p><br />Sıradan bir mezar<br />Sıradan bir tören istiyorum<br />Tıpkı 'Dokuz CanDokuz yiğidim<br />Dokuz gardaşım gibi<br />Cenazeme gelen<br />Kotlu, parkalı<br />İkibin içen arkadaşlarımı<br />Benim yerime koy<br />Benmişim gibi sev<br />Anlamaya çalış onları<br />Onların<br />Yaşanan bunca şeye rağmen<br />Beni sevdiklerine inanıyorum<br />Dilerim öyledir de</p><p>Ama<br />Tabutuma tutunup<br />En öne geçmeye çalışan<br />Güneş gözlüklerinin arkasında<br />Timsah gözyaşları döken<br />Kravatlı godoşları<br />Boşver gitsin<br />Velhasıl<br />Vasiyetimi ve sıkıntılarımı<br />Yine sana<br />Arabamı teşkilata<br />Kavgamı ve aşklarımı<br />Genç kardeşlerime<br />Ağacımı<br />Yeni ozanlara<br />Silahımı, sazımı, kitaplarımı<br />Ve inadımı oğluma<br />Sevgimi kızıma<br />Sabrımı kadınımaİ<br />Türkülerimi<br />Herşeyden çok sevdiğim<br />Halkıma bırakıyorum</p><p>Bana<br />Hakkınızı helal edin</p><p>Tanrı Türkü Korusun ve Yüceltsin..!</p></p></body></html>
