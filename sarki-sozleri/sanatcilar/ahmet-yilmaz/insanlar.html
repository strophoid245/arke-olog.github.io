<!DOCTYPE html><html><head><title>İnsanlar - Ahmet Yılmaz - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>İnsanlar</h1><p><a href="/sarki-sozleri/sanatcilar/ahmet-yilmaz/index.html">Ahmet Yılmaz</a></p><p><p>Ömrünün sonunda altmış yaşında<br />Akşamı zor eder ekmek peşinde<br />Aç yatsa da haram görmez düşünde<br />Ülkemde aç gezen insanlarım var.</p><p>Bir köpek besleme modası çıktı<br />Yetmedi maması sodası çıktı<br />İtlerin berberi dadısı çıktı<br />Ülkemde aç gezen insanlarım var.</p><p>Yetimin hakkını götüren beyler<br />Gidip İsviçre'ye yatıran beyler<br />Canımı burnuma getiren beyler<br />Ülkemde aç gezen insanlarım var.</p><p>Yediğiniz yeter çekilin artık</p><p>Birazcık utanın sıkılın artık<br />Görmesin gözlerim yok olun artık<br />Ülkemde aç gezen insanlarım var.</p><p>Hâli-vakti iyi rahat olanlar<br />Cebi lüzumundan fazla dolanlar<br />Putperest değil ki Müslüman bunlar<br />Ülkemde aç gezen insanlarım var.</p><p>Allah'ı unutup paraya tapma<br />Mazlumun hakkını elinden kapma<br />Cehennemi düşün harama sapma<br />Ülkemde aç gezen insanlarım var.</p><p>Mal düşmanı değilim vaziyet budur<br />Varlık içre yokluk eziyet budur<br />Doğruyu bil söyle meziyet budur<br />Ülkemde aç gezen insanlarım var.</p></p></body></html>
