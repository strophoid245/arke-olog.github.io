<!DOCTYPE html><html><head><title>Geriye Dönen Adam - İbrahim Sadri - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Geriye Dönen Adam</h1><p><a href="/sarki-sozleri/sanatcilar/ibrahim-sadri/index.html">İbrahim Sadri</a></p><p><p>Yağmur yağıyordu </p><p>Benim saçlarımda kırağılar vardı </p><p>Omuz omuza konmuş bir gül </p><p>Kapıyı açtım,elinde eski bir bavul </p><p>Yüzünde daha da eski bir hikaye </p><p>Geldim dedi, geldim işte </p><p>Sana kendimi getirdim,belki unutmuşsundur </p><p>Birlikte söylediğimiz şarkıları getirdim </p><p>Bir kaç gömlek bir pijama attı </p><p>Tuttuğum notları,serin volta boylarında adımları sayıp susuşlarımı </p><p>Elimle büyüttüğüm nazlı bir menekşeyi </p><p>Gökyüzüne verdiğim dualarımı </p><p>Çakmağımı,sigaramı,tabakamı ve kitaplarımı getirdim </p><p>Döndüm dedi,döndüm işte </p><p>İçeri girdi aksıyordu bir ayağı </p><p>Oysa nasılda akardı bayrak gibi önümüzde </p><p>Nasılda oynardı saçları rüzgarı bulanda </p><p>Bir ceylan gibi nasıl da koşardı </p><p>Ayağım dedi,derin bir nefes aldı </p><p>İçerde dedi,bir bakır tas bıraktım bir kehribar tesbih </p><p>Birkaç kitap,birkaç iyi arkadaş </p><p>Tüketilmiş bir çeza ve bir ayak,güldü sonra </p><p>Dedemin yemen çölünde bıraktığı ayağı ben içerde bıraktım </p><p>Kurban olsun ikimizinki de memlekete </p><p><br />Oturduk,uzun uzun baktık kendimize </p><p>Onüç yıl sonra yeniden karşı karşıya </p><p>Bir deli gençliği birlikte düşürmüştük yollara </p><p>Bir yüreğimiz vardı ve onu koymuştuk ortaya </p><p>Ben başımı onun omuzuna yaslardım </p><p>O taleal okurdu kulağıma </p><p>Ben bazı geceler oturup ağlardım </p><p>O dua ederdi hepimiz adına </p><p>Ve pis bir sonbahar akşamında ayrılmıştık </p><p>Caddelerde arabalar akıyordu yağmur yağıyordu </p><p>Babalar ekmekleri saklamış çeketlerinin altına </p><p>Korkuyla evlerine koşuyordu </p><p>Düdükler çalıyordu,sirenler çalıyordu,şehri kimler çalıyordu? </p><p>Oysa biz onunla yüreğimizi koymuştuk ortaya </p><p>Arkasından baktım,elinde tahta bir bavul,cebinde ikimizin yüreği </p><p>Şifadan ayrılık,rahmetten yoksulluk </p><p>Şen olasın mahpusluk </p><p>Kaldır gözlerini yerden,onüç yıl dediğin ne ki? </p><p>Bana mektup yaz,bir de menekşe resmi yap </p><p>Ve bir gül gönder anama </p><p>Kaldır gözlerini yerden,onüç yıl dediğin ne ki? </p><p>Ve yürüdü Yusuf </p><p>Yanıp sönen mavi ışıklar düştü gölgesine </p><p>Ben onüç yıl bekleyecektim onüç yıl kavuşmak için </p><p>Cebinde rehin götürdü yüreğimi</p></p></body></html>
