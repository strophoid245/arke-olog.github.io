<!DOCTYPE html><html><head><title>Ölmek Zor - İbrahim Sadri - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Ölmek Zor</h1><p><a href="/sarki-sozleri/sanatcilar/ibrahim-sadri/index.html">İbrahim Sadri</a></p><p><p>Ve Gözlerin gelir geçer içimden<br />Su içerken sen<br />Sokulurken akşam kızıllığına,ekmeği bölerken<br />Yalnızsam yıllar nasıl geçmişse aradan<br />Unutmak kolay sanmışsa şarkılar<br />Şiirler yalan yazmışsa ayrılığı<br />Kör olsun sözlerim unuttuysam adını<br />An gibi aklımdasın </p><p>Gelir geçer gemiler<br />Belki sende geçersin diye<br />Bir kumru konar her sabah pencereye <br />Bir miladı taşır gece bir yıldız<br />Soğuk olur üşürsün ya adam akıllı<br />Hani sarılırsın kendine <br />Hani aklın karışır <br />Bu bir divaneliktir<br />Gönül aha alışır<br />Ömrüm bitse ne çıkar<br />Can gibi aklımdasın</p><p>Gündür geçer gider<br />Belki bir şey kalmaz sanırsın<br />Yani bi sabah uyandığında<br />Ne hayatın tortusu <br />Ne kokusu alışılmışlığın<br />Her şey başka olacaktır<br />Başka bir otobüs,başka bir gazete<br />Resimlerden silinicek yüzün belkide<br />Ne adın , ne sanın <br />Bir şafak vakti açınca gözlerini bir merhabayla<br />Yeniden kurulacak dünya<br />Ve sen her şafak<br />Tan gibi aklımdasın</p><p><br />Bazen bir şey geçer içinden insanın <br />Ne hücra yerlerinden cesaret gibi bir şey<br />Ne olucak işte kömür yanmıyorsa eskisi kadar güzel<br />Fasülyenin tadı yoksa<br />Şarkılar yakmıyorsa içini <br />Sadri alışık öyle güzel ağlamıyorsa<br />Aşık olmayı beceremiyorsa İzzet Günay <br />Mahallenin en güzel kızına<br />Denizin tuzu , yalnızlığın bahanesi yoksa<br />Bir bıçak saplanınca yüreğinin tam ortasına <br />Zannetmeki ölmek zor;ölmek kolay kolay da<br />Kan gibi aklımdasın</p><p>Bu da geçer<br />Her sabah kanıycak değil ya <br />Bakarsın taze ekmek çıkarır köşedeki fırın<br />Birazda helvası bizim bakkalın <br />Senden ayırdığım üç beş zeytin <br />Otururum sofraya...<br />Her lokmada geçer acısı belki bırakılmışlığın<br />Bende unuturum nasıl unutulursa sana susuzluğum<br />Ve nasıl becerdiysem kahrolmayı<br />Öyle unuturum<br />Ekmek gibi, nan gibi aklımdasın</p><p>Ve Gözlerin gelir geçer içimden<br />Su içerken sen<br />Sokulurken akşam kızıllığına,ekmeği bölerken<br />Yalnızsam yıllar nasıl geçmişse aradan<br />Unutmak kolay sanmışsa şarkılar<br />Şiirler yalan yazmışsa ayrılığı<br />Kör olsun sözlerim unuttuysam adını<br />An gibi aklımdasın</p></p></body></html>
