<!DOCTYPE html><html><head><title>Başım Gözüm Üstüne - İbrahim Sadri - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Başım Gözüm Üstüne</h1><p><a href="/sarki-sozleri/sanatcilar/ibrahim-sadri/index.html">İbrahim Sadri</a></p><p><p>Senden başka yar bilmem ömür boyu gözüme <br />Bak de yeter bakarım başım gözüm üstüne <br />İster aşk denizine ister hicran gölüne <br />Ak de yeter akarım başım gözüm üstüne </p><p>Yılda bir olsa bile seviyorum de hele <br />Senden gelmişse eğer sefadır bana çile <br />Yalnız kalbimi değil koca dünyayı bile <br />Yak de yeter yakarım başım gözüm üstüne </p><p>Yeter ki sen bekle de hiç kalır sabır taşı <br />Küçük bir umut bile olur gönül yoldaşı <br />Razıyım ömür boyu gece gündüz gözyaşı <br />Dök de yeter dökerim başım gözüm üstüne </p><p>Biliyorum bu aşkın yalnız sensin galibi <br />Her derdine razıyım çıkmasın tek talibi <br />Varsın yağmur yağmasın sen iste şimşek gibi <br />Çak de yeter çakarım başım gözüm üstüne </p><p>Tek söz etmem bu sevda vursa beni her yandan </p><p>Tanrım beni korusun benden bıktığın andan <br />Ne kadar sevsem bile bir gün olur dünyandan <br />Çık de yeter çıkarım başım gözüm üstüne </p><p>Biliyorum sevgili gönlünde yerim gurbet <br />İster sılaya çağır ister hergün sürgün et <br />Sen mutlu ol bir tanem ben ömür boyu hasret <br />Çek de yeter çekerim başım gözüm üstüne </p><p>Seni bu kadar sevmek yalnız benim günahım <br />Hiç şikayet ettim mi bir gün çıktı mı ahım <br />Bir elimde yüreğim bir elimde silahım <br />Sık de yeter sıkarım başım gözüm üstüne </p><p>Seni bu kadar sevmek yalnız benim günahım <br />Hiç şikayet ettim mi bir gün çıktı mı ahım <br />Bir elimde yüreğim bir elimde silahım <br />Sık de yeter sıkarım başım gözüm üstüne</p></p></body></html>
