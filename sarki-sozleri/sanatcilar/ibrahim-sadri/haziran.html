<!DOCTYPE html><html><head><title>Haziran - İbrahim Sadri - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Haziran</h1><p><a href="/sarki-sozleri/sanatcilar/ibrahim-sadri/index.html">İbrahim Sadri</a></p><p><p>mektubun geldi arkadaşım <br />haziran da geldi <br />şimdi sen, denizi de yazmışsındır <br />beni beter edeceksin ya <br />martılarını ve simidini İstanbulun <br />göznurum <br />suyun çiçeğe çimene yürüdüğü bir mevsimde <br />bana umudu yazmana ne hacet <br />hadi biraz <br />şehrin şarkısından ve arkadaşlardan bahset </p><p></p><p>mektubun geldi arkadaşım <br />haziran da geldi <br />gönderdiğin gibi duruyorum burada <br />hiç ağlama <br />ağlamak yakışmıyor haziranda adama <br />iyi yanları da yok değil ama <br />bak erken kalkıyorum mesela <br />gökyüzüne bakabiliyorum arada sırada <br />arada sırada koymuyor değil <br />koyuyor hasretlik onca kahrıyla, ama arada <br />hadi çocuklardan bahset <br />herkes iyi diye bir yalan yaz mesela <br />pazar günleri onları güneşe çıkar <br />ellerinden tut götür uzak bir limana <br />sevgili karıma da bir gül diziyorum boncuktan <br />mahsus selam ediyorum bütün arkadaşlara </p><p></p><p>mektubun geldi arkadaşım <br />haziran da geldi <br />kimin aklına gelirdi ki <br />aşkın ve sevdanın hatrına <br />bir menekşe büyüteceğim iki ranza arasında <br />sonra türküler öğreneceğim </p><p>zulümün, ayrılığın ve turnaların adına <br />gönderdiğin kitapları da okuyorum <br />elin değerse ve zor değilse <br />biraz çimen taze bir gül yaprağı <br />karımın sesinden çocuklarımın gülüşünden de koy <br />bir daha ki mektuba <br />arkadaşların yüreğini de unutma </p><p></p><p>mektubun geldi arkadaşım <br />haziran da geldi <br />yağmur da yağıyor mu <br />ıslanıyor musunuz eskisi gibi <br />eskisi gibi anıyor musunuz arkadaşınızı <br />hiç unutmadığım adlarınızı <br />adımın yanına yazıyor musunuz <br />bu pazar açık görüş var <br />çocuklarımı, karımı ve arkadaşlarımı istiyorum <br />konuşuruz ordan burdan <br />elleriniz elime yüreğiniz yüreğime dokunur <br />tamam, biraz da ağlarız <br />ağlarız işte nolur <br />mapusluk mevsiminde o kadar olur </p><p></p><p>mektubun geldi arkadaşım <br />haziran da geldi <br />gönderdiğin gibi duruyorum burada <br />hiç ağlama <br />ağlamak yakışmıyor haziranda adama <br />iyi yanları da yok değil ama <br />bak erken kalkıyorum mesela <br />gökyüzüne bakabiliyorum arada sırada <br />arada sırada koymuyor değil <br />koyuyor hasretlik onca kahrıyla, ama arada </p><p></p><p>mektubun geldi arkadaşım <br />haziran da geldi</p></p></body></html>
