<!DOCTYPE html><html><head><title>Yağmur sonrası - İbrahim Sadri - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Yağmur sonrası</h1><p><a href="/sarki-sozleri/sanatcilar/ibrahim-sadri/index.html">İbrahim Sadri</a></p><p><p>Yağmur sonrası karanlıkta bir şehir </p><p>İçinde ben. </p><p>Şarkılar çalıyor taksilerin teyibinden </p><p>Giderken sen... </p><p>Tüyleri ıslak kuşlar su içiyorlar çeşmelerden </p><p>Kimsenin umrunda değiliz, </p><p>Ne aşk </p><p>Ne ben. </p><p>Bir şey olmamış,bir yerinden vurulmamış gibidir şehir. </p><p>Her gidiş niye birbirine benzer. </p><p>Arabaların camlarını siler tinerci çocuklar </p><p>Bir sigara parasına ömrümü anlatırım </p><p>Belki onlar dinler </p><p>Çekip gidişin hangi şarkıya benzer </p><p>Bulup çıkarırız karanlıkta bir şehrin içinden </p><p>Çocuklarla beraber </p><p>Neden kimsenin umrunda değiliz </p><p>Neden </p><p>Ne aşk </p><p>Ne ben </p><p>Islık çalmayı bilseydim </p><p>Birazda kahretmeyi </p><p>Hayır aç değilim diyebilmeyi </p><p>Canım istemiyorlarla çekip gitmeyi </p><p>Denizi seyretmeyi kıyıdan </p><p><br />Martılardan dilek tutmayı becerebilseydim </p><p>Belki kolay olurdu sensizlik </p><p>Belki benide alırdı koynuna hasretin derin boşluğu. </p><p>Yapabilseydim,kapıyı ardından ben kapayabilseydim </p><p>Camlara vurabilseydim öfkesini sensizliğin </p><p>Kırıp dökebilseydim senin gibi </p><p>Birde ayrılığı sevseydim olurdu sanki. </p><p>Şu senin gidişin biraz üzmeliydi yağmur sonrası bu şehri </p><p>Elimi tutmalıydı beyoğlu </p><p>Koluma girmeliydi üsküdar </p><p>Geçer demeliydi bakinin kahvesi </p><p>Sinema afişleri gönlümü almalıydı </p><p>Göz kırpmalıydı fatihin ana caddesi </p><p>En azından kadıköy biraz ağlamalıydı </p><p>Olur demeliydi galata </p><p>Samatya yanımda yürümeliydi tren raylarıyla </p><p>Saçlarımı okşamalıydı kasımpaşa </p><p>Aşk böyledir demeliydi bakırköy mesela </p><p>Yüzüme rüzgarını sürmeliydi eyüp sultan </p><p>Eminönü oturmaya gelmeliydi bütün kuşlarıyla </p><p>Tophane demli bir çay söylemeliydi en kırılgan anımda. </p><p>Yağmur sonrası bu şehri kolkola geçmeliydim bütün arkadaşlarla </p><p>Bir şiir yazabilmek için kocaman yalnızlığa </p><p>Bunun için isterdim bu şehri yanımda </p><p>Yağmur sonrası karanlıkta bir şehir </p><p>İçinde ben </p><p>Şarkılar çalıyor taksilerin teyibinden </p><p>Giderken sen...</p></p></body></html>
