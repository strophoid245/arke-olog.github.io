<!DOCTYPE html><html><head><title>Adam Gibi - İbrahim Sadri - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Adam Gibi</h1><p><a href="/sarki-sozleri/sanatcilar/ibrahim-sadri/index.html">İbrahim Sadri</a></p><p><p>Ben seni hiç sevmedim ki<br />Yorgun akşamlarda söylediğimiz şarkıları sevdim<br />Bir çiçeğe gülmeni, bir güle benzemeni sevdim<br />Bir de yıldızları sevdim, <br />Eylül akşamlarında gelip gözlerinde durdular<br />Ben seni hiç sevmedim ki;</p><p>Beni yola koyduğunda ayrılmanı sevdim<br />Kurşunları sevdim beni vurduğunda<br />Ağlamayı sevdim, unuttuğunda<br />Yalnız olduğumu anladığımda, ayakta kalmamı sevdim<br />Yıkılmamı sevdim, seni her hatırladığımda</p><p>Ekmeği sever gibi sevdim sensizliği<br />Su gibi özledim temmuz güneşinde sesini<br />İkindide yağmur gibi, <br />Geceleyin rüzgar gibi sevdim, seni sevdiğimi<br />Ben seni hiç sevmedim ki</p><p>Kuşlara şarkılar öğretmeni sevdim<br />Menekşeyle konuşmanı, nisanı hatırlatmanı<br />Baharın bir adının da yalnızlık olmadığını<br />Düştüğüm zaman kanayan yanlarımı<br />Ve tuhaflığımı üşüdüğüm zaman<br />Sakız satan çocukları, yeni çıkan şarkıları</p><p>Her kaybettiğimde, kazanan yanlarını sevdim<br />Denize düşmüş gül gibi düştüm ateşe<br />Ben yangını sevdim, yandığım zaman böyle işte<br />Ben seni hiç sevmedim ki</p><p>Denize düşmüş gül gibi düştüm ateşe<br />Ben yangını sevdim.<br />Ben seni hiç sevmedim ki<br />Ben yangını sevdim<br />Ben seni hiç sevmedim ki<br />Ben sevdim mi adam gibi severim</p><p>Bir gece bir ceylan indi dağdan kalbine</p><p>Bir gece bir şiir gibi kibrit alevinde <br />Alemin ortasında kimsesizliğin sesinde<br />Buğusunda sabahın<br />Acımasızlığında bir ahın<br />Ağlayan yüzünde insanlığın,<br />Ferahlatan gücüyle duanın<br />Korkutan yanıyla narın<br />İncirin, zeytinin ve kalbin üstüne<br />Gülün üstüne tutunduğum umudun üstüne<br />Korkunun üstüne, senin üstüne<br />Hep Senin üstüne, hep senin üstüne<br />Ben seni hiç sevmedim ki</p><p><br />Gittiğin zaman, gitmeni sevdim,<br />Evreni sevdim geldiğin zaman<br />Kalmanı sevmedim, <br />Korkuyordum sana alışmaktan<br />Yine de sevdim gülümsemeyi<br />Mendilimi sallarken seni götüren trenin ardından<br />Kırlara ilk kar düştüğü zaman<br />Ölümünün ne güzel olduğunu sevdim<br />Seni içimde öldürdüğüm zaman<br />Ben seni hiç sevmedim ki</p><p>Yorgun akşamlarda söylediğimiz şarkıları sevdim<br />Bir çiçeğe gülmeni, bir güle benzemeni sevdim<br />Bir de yıldızları sevdim, <br />Eylül akşamlarında gelip gözlerinde durdular<br />ben seni hiç sevmedim ki;<br />Ben sevdim mi adam gibi severim.</p><p>Denize düşmüş gül gibi düştüm ateşe<br />Ben yangını sevdim.<br />Ben seni hiç sevmedim ki<br />Ben yangını sevdim<br />Ben seni hiç sevmedim ki<br />BEN SEVDİM Mİ ADAM GİBİ SEVERİM !!!</p></p></body></html>
