<!DOCTYPE html><html><head><title>Bugün Pazar - İbrahim Sadri - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Bugün Pazar</h1><p><a href="/sarki-sozleri/sanatcilar/ibrahim-sadri/index.html">İbrahim Sadri</a></p><p><p>Yağmur var çok sevdiğim rüzgar da<br />Bugün pazar daha uyanmadı komşular<br />Damların üzerinde kuşlar daha rahatlar<br />Radyolarda eski şarkılar çalıyorlar bu saatlerde<br />Gönül penceresinden ansızın bakıp geçenlere doğru<br />Yağmur da var çok sevdiğim rüzgarda<br />Daha uyanmadı komşular bugün pazar<br />Ve ben seni  çok özledim<br />Dışarı çıkmak istiyor canım<br />Tek başına haytalık etmek<br />Islanmak pazar sabahında yağmurda<br />Boş caddelerde dolaşmak<br />Vitrinlere bakmak sinemaların afişlerine<br />Sokakların isimlerine<br />Telefon kulübelerinde uyuyan çocuklara<br />Bir merhaba demek sessizce<br />Sahilde martılara simit atmak<br />Otobüslerin ilk seferlerine binmek<br />Gitmek istiyor canım hayatın gittiği yere</p><p>Islık çalıp şarkılar uydurmak kendi kendine<br />Fırından taze ekmek alıp buğusunu çekmek içine<br />Ve ben seni çok özledim<br />Tam böyle bir şey çiçeğe su yürümesi<br />Bebeğin ağlaması toprağın uyanması<br />Yağmurun yağması ateşin sıcağı<br />Bu pazar sabahı tam böyle bir şey<br />Bir sabahçı kahvesine uğramak<br />Bir bardak çay taze dem kokusu<br />Yani hayatın atardamarlarında dolaşmak<br />Bölmeden şehrin uykusunu<br />Bir şiir yazmak pazar bulmacasının boş karelerine<br />Tam böyle bir şey hesapsız gölgesiz bedelsiz kimsesiz<br />Bir şiir yazmak bir bardak çay içmek<br />Sokaklarda gezmek yağmurda ıslanmak<br />Ve ben seni çok özledim<br />Yağmur var çok sevdiğim rüzgarda<br />Bugün pazar daha uyanmadı komşular<br />Damların üzerinde kuşlar daha rahatlar<br />Radyolarda eski şarkılar çalıyorlar bu saatlerde<br />Gönül penceresinden ansızın bakıp geçenlere doğru<br />Yağmur da var çok sevdiğim rüzgarda<br />Bugün pazar ve ben seni çok özledim</p></p></body></html>
