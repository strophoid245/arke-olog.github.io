<!DOCTYPE html><html><head><title>Anne - İbrahim Sadri - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Anne</h1><p><a href="/sarki-sozleri/sanatcilar/ibrahim-sadri/index.html">İbrahim Sadri</a></p><p><p>Kan ter içinde gece <br />Kan ter içinde her yanım <br />Her yanım bu gece vurgun içinde <br />Kurşun yemişim, sürgün yemişim <br />Bu sana ilk gelişim <br />Vur emriyle düşmüşüm kapına <br />Düşmüşüm kucağına, bu yara sıcak ana <br />Yok elimde bir demet menekşe <br />Yok elimde sevdiğin gül şekeri <br />Yok işte sana bir şey <br />Bilmem ki ne demeli <br />Bir tek ağır yaralı özlemim <br />Ve bir tek gözlerine sürdüğün gözlerim <br />Anne benim, aç kapıyı <br />Oğulcuğun, küçük tavşanın, körolmayasıcağın <br />Ölmeyesin, bitmeyesin <br />Yürek yarısı gitmeyesin dediğin <br />Anne benim, aç kapıyı <br />İşte geldim, işte bu sana ilk gelişim <br />Hep senin için gökyüzünde bir evimiz olsun isterdim <br />Hep senin için bulutları isterdim </p><p>Ellerimi açtırıp dua ettirirken <br />O küçük evimizde sokulurken göğsüne her gece <br />Hani her gece sorduğumda <br />Anne babam nerde <br />Nerde kuşların dilinden anlayan adam <br />Ve menekşelerle konuşan adam <br />Nerde anne <br />Ve sen bastırıp bağrının kızılca kıyametine acını <br />Gelecek oğul, sen uyu şimdi <br />Baban gelecek bir yağmur gibi yağmurla <br />Rahmete boğacak yoksulluğumuzu derken <br />Ben uyur, düşümde <br />Senin için bir ev görürdüm gökyüzünde <br />Sen, babam, ben ve melekler <br />Ve melekler anne <br />Anne melekler <br />Önce babam sonra onlar terk ettiler gecelerimizi <br />Ben de çekip gittiğimde <br />Yani oğulcuğun yani yürek yarın <br />İçinden geçen şarkın gittiğinde <br />Sen nasıl yaşadın anne <br />Kan ter içinde gece</p></p></body></html>
