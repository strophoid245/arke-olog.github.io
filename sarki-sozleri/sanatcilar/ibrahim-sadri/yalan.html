<!DOCTYPE html><html><head><title>Yalan - İbrahim Sadri - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Yalan</h1><p><a href="/sarki-sozleri/sanatcilar/ibrahim-sadri/index.html">İbrahim Sadri</a></p><p><p>Hadi gidiyorsun<br />Yürekten kan gidiyor,sen gidiyorsun<br />Herşey gidiyor<br />Gökte bulut,dağda kar,düzde kervan gidiyor<br />Solgun bir gül oluyor insan<br />Bir demet kar çiçeği ölüyor,sen gidiyorsun<br />Ne ucuz yaşıyorsun,ne kolay<br />Bir kristal gibi ellerimden düşüyorsun<br />Bakma öyle<br />Ben kanıyorum sen üşüyorsun</p><p>Kolay değil bir yalan bu<br />Yaralayan kanayan koca bir yalan<br />Yalan işte<br />Sevdiğim yalan<br />Şarkılardan arta kalan ve sabah buğusu<br />Ve tarla faresi ve ekmek derdindeki işçi kalbi gibi<br />Yumuşacık sıcak bir yalan</p><p>Islak gözlerimle geçiyorum<br />Yaralı bir ceylanın kalbinden<br />Ceplerimde kül var<br />Bir yangından arta kalan</p><p>Sorduğum adreslerde kimse oturmuyor<br />Ve kimse olmuyor ben sorduğum zaman<br />Herşey bir yalan gibi yandığı zaman<br />Yalnız olduğunu anlıyor insan <br />Anladım ve geçtim<br />Yaralı bir ceylanın kalbinden</p><p>Aynamı kırdım,fotoğraflarımı yaktım<br />Nasıl da acımasızdım tatralarıma karşı<br />Nasıl da umarsız</p><p><br />Su gördüm düşümde<br />Karanlıktı ve gürültüyle çağlıyordu<br />Ceplerimde kül vardı ve yanıyordu<br />Sonra sabah oluyor<br />Ve bir ceylan kalbinde alem ağlıyordu</p><p>Hayır,diyordu bir dağ köylüsü<br />Hiç bir şey için geç değil<br />Ve geç değil<br />Birşey için hiçbirşey<br />Birşey vardı öyleyse,birşey<br />Beni çeken<br />Güneşin dağdasından uzağa<br />Kocaman çayırlara çeken birşey<br />Gümrah ırmaklara<br />Sonra sıcağa sonra acıya<br />Sonra yaralarıma merhem olmaya kapıma dayanan<br />birşey</p><p>Tutsana beni bırakmasana<br />Olsun,yaralasana<br />Olsun,ağrısada<br />Yalan da olsa kalsana</p><p>Dağ köylüsü aşkın olduğu yerde ben varım<br />SEN OLMASAN DA ben varım<br />Yağmur yağar,saçlarım filizlenir<br />Bir yıldız düşer omuzlarıma<br />Islık çalar,ıslanır,şarkılarımı söyler geçerim kapımdan<br />Camların buğusundan ve yağmurun kokusundan</p><p>Tanırlar beni<br />En iyi YALANLARINI alırım onların<br />Adresler sorarım kimseler oturmaz orada<br />Ve kimseler olamz ben sordukça</p><p>Dağköylüsü<br />Şimdi gidersen<br />Şimdi git<br />Kalırsan şimdi</p></p></body></html>
