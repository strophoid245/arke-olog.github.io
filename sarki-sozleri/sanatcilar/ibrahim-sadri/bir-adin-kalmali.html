<!DOCTYPE html><html><head><title>Bir Adın Kalmalı - İbrahim Sadri - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Bir Adın Kalmalı</h1><p><a href="/sarki-sozleri/sanatcilar/ibrahim-sadri/index.html">İbrahim Sadri</a></p><p><p>Bir adın kalmalı geriye <br />Bütün kırılmış şeylerin nihayetinde <br />Aynaların ardında sır <br />Yalnızlığın peşinde kuvvet <br />Evet nihayet bir adın kalmalı geriye <br />Birde o kahreden gurbet <br />Sen say ki ben hiç ağlamadım <br />Hiç ateşe tutmadım yüreğimi <br />Geceleri koynuma almadım ihaneti <br />Hele nihavend hele buse hiç geçmedi aklımdan <br />Ve hiç gitmedi bir topak kan gibi adın <br />İçimin nehirlerinden <br />Evet yangın <br />Evet salaş yalvarmanın korkusunda talan <br />Evet kaybetmenin o zehirli buğusu <br />Evet isyan <br />evet kahrolmuş sayfaların arasında adın <br />Sokaklar dolusu bir adamın yalnızlığı <br />Bu sevda biraz nadan </p><p>Biraz da hıçkırık tadı <br />Pencere önü menekşelerinde her akşam <br />Dağlar sonra oynadı yerinden <br />Ve hallaçlar attı pamuğu fütursuzca <br />Sen say ki yerin dibine geçti geçmeyesi sevdam <br />Ve ben seni sevdiğim zaman bu şehre yağmurlar yağdı <br />Yani ben seni sevdiğim zaman <br />Ayrılık kurşun kadar ağır gülüşün kadar felaketiydi yaşamanın </p><p>Yine de <br />Bir adın kalmalı geriye <br />Bütün kırılmış şeylerin nihayetinde <br />Aynaların ardında sır <br />Yalnızlığın peşinde kuvvet <br />Evet nihayet, bir adın kalmalı geriye <br />bir de o kahreden gurbet <br />beni affet <br />kaybetmek için erken <br />sevmek için çok geç</p></p></body></html>
