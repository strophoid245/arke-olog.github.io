<!DOCTYPE html><html><head><title>Sevmekten Gidince - Ebru Gündeş - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Sevmekten Gidince</h1><p><a href="/sarki-sozleri/sanatcilar/ebru-gundes/index.html">Ebru Gündeş</a></p><p><p>Sen beni sevmekten gidince<br />Ben bana borçlu kaldım<br />Ya sen bana fazla geldin<br />Ya ben sana az kaldım</p><p>Gitme bir adım öteye gülüm<br />Bir adımda gurbet olur<br />Gitme bir nefes öteye gülüm<br />Her nefes hasret olur</p><p>Aşk yasaklandı artık<br />Halka açık yerlerde<br />El tutmak yol açıyor diye hesapsız susmalara<br />Kaldırdık tüm tutuşmaları<br />Yasak kelime oyunu yapmak<br />Yalan söylemek mecburi ve serbest ayyuka çıkmak<br />Artık yağmur sonraları toprak kokmak yok<br />Tomurcuklanmak günah ve bir insan gözü yüzünden yüz gün ardarda uyumamak<br />Kimse ölmesin diye kimsenin aklında<br />Her sevdalı verdiği sözü geri alacak<br />Güneşi ayı hatta hiçbir tabiat olayı şahit gösterilmeyecek hiçbir sevdaya<br />Ne deniyorsa onu atacak kalp<br />Ve süresi yirmidört saate çıkarılacak meskun mahallerde ağlamanın</p><p>Sen sesini alıp gidince<br />Ben burda dilsiz kaldım<br />Ya sen bana fazla geldin<br />Ya ben sana az kaldım</p><p>Gitme bir adım öteye gülüm<br />Bir adımda gurbet olur<br />Gitme bir nefes öteye gülüm<br />Her nefes hasret olur</p></p></body></html>
