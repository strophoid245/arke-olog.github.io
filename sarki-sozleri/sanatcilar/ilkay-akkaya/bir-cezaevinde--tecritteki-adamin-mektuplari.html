<!DOCTYPE html><html><head><title>Bir Cezaevinde , Tecritteki Adamın Mektupları - İlkay Akkaya - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Bir Cezaevinde , Tecritteki Adamın Mektupları</h1><p><a href="/sarki-sozleri/sanatcilar/ilkay-akkaya/index.html">İlkay Akkaya</a></p><p><p>Senin adını<br />Kol saatimin kayısına tırnağımla kazıdım<br />Malum ya,bulunduğum yerde<br />Ne sapı sedefli bir çakı var</p><p>Bizlere âlâti-katia verilmez<br />Ne de başı bulutlarda bir çınar<br />Belki avluda bir ağaç bulunur ama<br />Gökyüzünü başımın üstünde görmek</p><p>Bana yasak<br />Burası benden başka kaç insanın evidir<br />Bilmiyorum<br />Ben bir başıma onlardan uzağım</p><p>Hep birlikte onlar benden uzak<br />Bana kendimden başkasıyla konuşmak<br />Yasak<br />Ben de kendi kendimle konuşuyorum</p><p>Fakat çok can sıkıcı bulduğumdan sohbetimi<br />Şarkı söylüyorum karıcığım<br />Hem, ne dersin<br />O berbat,ayarsız sesim</p><p>Öyle bir dokunuyor ki içime<br />Yüreğim parçalanıyor<br />Ve tıpkı o eski<br />Acıklı hikâyelerdeki</p><p>Yalnayak,karlı yollara düşmüş<br />Yetim bir çocuk gibi bu yürek<br />Mavi gözleri ıslak<br />Kırmızı,küçücük burnunu çekerek</p><p>Senin bağrına sokulmak istiyor<br />Yüzümü kızartmıyor benim<br />Onun bu an böyle zayıf<br />Böyle hodbin böyle sadece insan oluşu</p><p><br />Belki bu hâlin<br />Fizyolojik,psikolojik filân izahı vardır<br />Belki de sebep buna bana aylardır<br />Kendi sesimden başka insan sesi duyurmayan</p><p>Bu demirli pencere<br />Bu toprak testi<br />Bu dört duvardır<br />Saat beş,karıcığım</p><p>Dışarda susuzluğu acayip fısıltısı toprak damı<br />Ve sonsuzluğun ortasında kımıldanmadan duran<br />Bir sakat ve şişka atıyla<br />Yani,kederden çıldırtmak için içerdeki adamı</p><p>Dışarda bütün ustalığı,bütün takım taklavatıyla<br />Ağaçsız boşluğa kıpkızıl inmekte bir bozkır akşamı<br />Bugün de apansız gece olacaktır<br />Bir ışık dolaşacak yanında sakat,şişka atın</p><p>Ve şimdi karşımda haşin bir erkek oluşu gibi yatan<br />Bu ümitsiz tabiatın<br />Ağaçsız boşluğuna bir anda yıldızlar dolacaktır.<br />Yine o malum sonuna erdik demektir işin</p><p>Yani bugün de mükellef bir daussıla için<br />Yine her şey yerli yerinde işte,her şey tamam<br />Ben ben içerdeki adam<br />Yine mutad hünerimi göstereceğim</p><p>Ve çocukluk günlerimin ince şazıyla<br />Suzinâk makamından bir şarkı ağzıyla<br />Yine billâhi kahredecek dili nâsâdimi<br />Seni böyle uzak</p><p>Seni dumanlı,eğri bir aynadan seyreder gibi<br />Kafamın içinde duymak.</p></p></body></html>
