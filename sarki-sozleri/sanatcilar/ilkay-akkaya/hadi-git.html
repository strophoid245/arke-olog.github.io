<!DOCTYPE html><html><head><title>Hadi Git - İlkay Akkaya - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Hadi Git</h1><p><a href="/sarki-sozleri/sanatcilar/ilkay-akkaya/index.html">İlkay Akkaya</a></p><p><p>Yaralanmış bir akşam vakti ömrüm<br />Beni geceler bile anlar oldu<br />Bütün ezgilerin sustuğu duraktayım<br />Sen anlamadın gülüm suskunluğumu</p><p>Varsın yokluğun zehir gibi yaşansın<br />Düş de git yüreğimden sessizce<br />İçimdeki çocuk öksüz kalsın<br />Yorgunum gitmelerin tümüne</p><p>Hadi git</p><p>Yangın yemiş türküler gibi git<br />Kalmasın gök mavisi ezgimde<br />Su yeşili akmasın yüreğimde<br />Bir solukta sussun ayrılık gülüm</p><p>Tamamlanmış yalnızlık olur ömrüm<br />Gidersin temelli susarım gülüm<br />İçim acır ürperirim ormanlarca<br />En sağır yara olursun yüreğimde</p><p>Yıldızların en uzağı gibi susarım<br />Yangınlar başlar sustuğum yerimden<br />İçim acır ürperirim ormanlarca<br />En sağır yara olursun yüreğimde</p></p></body></html>
