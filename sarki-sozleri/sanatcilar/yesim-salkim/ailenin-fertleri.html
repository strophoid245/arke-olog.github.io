<!DOCTYPE html><html><head><title>Ailenin Fertleri - Yeşim Salkım - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Ailenin Fertleri</h1><p><a href="/sarki-sozleri/sanatcilar/yesim-salkim/index.html">Yeşim Salkım</a></p><p><p>Sonum olacak bak içimdeki sancı<br />Vurgun yedim gözlerinde haberin yok<br />Kaç zamandır böyle küs duruyoruz<br />Allah şahidim olsun günahım yok</p><p>Ki sen benim içimi dışımı bilirsin<br />Yerle bir olurum bir göz süzüşünle<br />Akşamüstü ışıkları yanıyorsa evinin<br />Bir kahveye gelsem iş dönüşünde</p><p><br />Masaya yatıralım ne var ne yok dertleri<br />Sorun yok karışabilir ailenin fertleri<br />Bir çözümü olmalı bir inişi bu yokuşun<br />Nasıl hiçe sayarız biz onca değerleri</p><p>Ben alır atarım hemen içimdeki eğerleri<br />Gurur basıp gider inan sayarsak nedenleri<br />Bir çözümü olmalı bir inişi bu yokuşun<br />Allah'ım ayırmasın bizim gibi sevenleri</p></p></body></html>
