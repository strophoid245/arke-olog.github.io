<!DOCTYPE html><html><head><title>Bütün İnsanlardan Arzumuz Vardır - Türkü - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Bütün İnsanlardan Arzumuz Vardır</h1><p><a href="/sarki-sozleri/sanatcilar/turku/index.html">Türkü</a></p><p><p>Bütün İnsanlardan Arzumuz Vardır<br />İnsan Birliğine Zor Demesinler<br />Gerçekler Nerdedir Haberimiz Var<br />Haktan Gayrısına Yar Demesinler</p><p>Dünya Aydınları Siyaset Tutsun<br />İnsan Aleminden Cehalet Gitsin<br />Senlik Benlik De Ne Kavgalar Bitsin<br />Şu Koca Dünyaya Dar Demesinler </p><p><br />İsavi Musevi Muhammediler<br />Doğu Batı Kuzey Hem Güneyliler<br />Gerçekler Öncüsü Bunca Veliler<br />Yollar Buzlu Dağlar Kar Demesinler</p><p>Bu Dünya Doludur Dolu Nimeti<br />İnsanlığın Huzur Barış Cenneti<br />İnsanlığa Hizmet Bunca Serveti<br />Silahlar Yaparak Kâr Demesinler</p><p>Ali Cemali Der İnsan Olasın<br />İnsanlık Vasfında Yerin Bulasın<br />İnsan Ektiğini Biçer Bilesin<br />Doğru Görenlere Kör Demesinler</p></p></body></html>
