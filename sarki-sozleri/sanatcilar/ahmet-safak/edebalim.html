<!DOCTYPE html><html><head><title>Edebalı'm - Ahmet Şafak - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Edebalı&#39;m</h1><p><a href="/sarki-sozleri/sanatcilar/ahmet-safak/index.html">Ahmet Şafak</a></p><p><p>Ey oğul, artık Bey'sin!<br />Bundan sonra<br />Öfke bize, uysallık sana.<br />Güceniklik bize, gönül almak sana.<br />Suçlamak bize, katlanmak sana.<br />Acizlik bize, hoş görmek sana.<br />Anlaşmazlıklar bize, adalet sana.<br />Haksızlık bize, bağışlamak sana...</p><p>Ey oğul, sabretmesini bil,<br />Vaktinden önce çiçek açmaz.<br />Şunu da unutma;<br />İnsanı yaşat ki devlet yaşasın.</p><p>Ey oğul, işin ağır,<br />İşin çetin, gücün kula bağlı.<br />Allah yardımcın olsun...<br />Güçlüsün, kuvvetlisin,<br />Akıllısın, kelamlısın!<br />Ama; bunları nerede,</p><p>Nasıl kullanacağını bilmezsen<br />Sabah rüzgarında savrulur gidersin.<br />Öfken ve nefsin bir olup aklını yener.<br />Daima sabırlı, sebatlı ve<br />İradene sahip olasın!<br />Dünya,<br />Senin gözlerinin gördüğü gibi değildir.<br />Bütün bilinmeyenler,<br />Feth edilmeyenler, görünmeyenler,<br />Ancak sen faziletli ve ahlaklı olursan<br />Gün ışığına çıkacaktır.</p><p>Ey oğul! Ananı , atanı say!<br />Bereket büyüklerle beraberdir.<br />İnancını kaybedersen ,<br />Yeşilken çöllere dönersin.<br />Açık sözlü ol! Her sözü üstüne alma!<br />Gördüğünü görme! Bildiğini bilme!<br />Sevildiğin yere sık gidip gelme!</p></p></body></html>
