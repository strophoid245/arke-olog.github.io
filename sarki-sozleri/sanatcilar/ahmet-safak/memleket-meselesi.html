<!DOCTYPE html><html><head><title>Memleket Meselesi - Ahmet Şafak - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Memleket Meselesi</h1><p><a href="/sarki-sozleri/sanatcilar/ahmet-safak/index.html">Ahmet Şafak</a></p><p><p>Olamam çok sevsem de bir aşkın kölesi<br />Senin derdin aşk benimki memleket meselesi<br />Olamam çok sevsem de bir aşkın kölesi<br />Senin derdin aşk benimki memleket meselesi</p><p>Siyah beyaz filmler belki anlatır beni<br />Asabiyim ama bir çocuk ağlatır beni<br />Mahçup delikanlıyım yok gönlümün hilesi<br />Benim derdim güzelim memleket meselesi</p><p>*şiir*<br />Bu kadar severken memleketi<br />Belki de aşkın lezzetini kaçırdım… Olsun.<br />Hüzün fırtınası hayatımda<br />Yaşamasam da tutkulu sevda, ölümsüz aşkların bekçisi oldum ya…<br />Evlenemedim, bir oğlum olmadı mesela<br />Yüreğine sevgi, aklına bilgi ve eline helalinden bir marifet koyacağım<br />Bir kızım olmadı.<br />Bütün pınarlardan duru<br />Işıklı geleceğin çocuklarına öğretmenlik yapacak<br />Ah güzel kız<br />Kalbimi, birbirini fark edemeyen<br />Bu yüzen bencillik çukurunda boğulan nefislerin<br />Çoraklaştırdığı memleketime helal diyorum.<br />Biz ebabil kuşuyuz gülüm<br />Gölgesini büyük sayan mağrur fillerin belalısıyız.<br />Kısa çöpüz<br />Uzun çöpte hakkımız varda gözümüz yoktur.<br />Kiminin dilindedir memleket<br />Kiminin bir çek karnesi gibi elinde<br />Onlar istikbal kaygısında biz insan saygısındayız.<br />Ödülü yoktur sevgimizin<br />Bilet almadığımızdan piyangoda beklemeyiz<br />En yakınımızda ki de anlamaz bizi</p><p>Çünkü memleket sevmek için aşkın kıymetini bilmek lazım.<br />Komşum kızı, bana âşık olduğunu yazmışsın.<br />Ey gençliğimin küçük papatyası<br />Nerden aklına düştü bu aşkın yetimliğine âşık olmak.<br />Sen bu mahalleden taşınmadan<br />Ve saçlarına bir pırlanta toka gibi baharı takmadan<br />Senin mutluluğunu sabahlara kadar ben beklerdim.<br />Ayşe teyzemin evini<br />Ecdad yadigârı çınar ağacını<br />Bizim çocukların iki kalas iki heves top sahasını<br />Ve yalnızlığımı bekler gibi.<br />Ailesi tarafından bana emanet edilen bir kıza bacım dedikten sonra<br />Nasıl âşık olabilirdim.<br />Affet beni<br />Bembeyaz bir gelecek bekliyor seni<br />Arada bir mahalleye uğra<br />Evlen, çocukların olsun.<br />Onlara memleketi öğret<br />Onlara memleketi sevdir.<br />Çünkü<br />Bir ayçiçeğinin güneşe bakışı gibi<br />Sevmeli insan memleketini.<br />Bir tohumun ormana, bir derenin denize koşması gibi<br />Sevmeli insan memleketini.<br />Memleket demek ne demek?<br />Memleket demek<br />Sen demek<br />Ben demek<br />Biz demek.<br />Ah güzle kız<br />Bu kadar yalnız, bu kadar kimsesizken<br />Ve bu kadar hüzünlüyken memleketim<br />Başka bir aşkı koyamadım yüreğime.<br />Ben, olamam bir aşkın kölesi<br />Benim derdim memleket meselesi…</p><p>Harbi delikanlıyım yok gönlümün hilesi<br />Benim derdim güzelim memleket meselesi<br />Harbi delikanlıyım yok gönlümün hilesi<br />Benim derdim güzelim memleket meselesi</p></p></body></html>
