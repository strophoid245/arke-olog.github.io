<!DOCTYPE html><html><head><title>Melisa Düşleri - Murat Yılmazyıldırım - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Melisa Düşleri</h1><p><a href="/sarki-sozleri/sanatcilar/murat-yilmazyildirim/index.html">Murat Yılmazyıldırım</a></p><p><p>Gülün boynu bükük ve durağan bir gün bugün<br />İçilen şaraplarda gecenin yorgunluğu dolaşıyor<br />Vahşi bir fırtınanın faytonlarına binmiş melisa<br />Hüzünlü gözlerinde şehvetin dudak izleri var<br />Melekler yollanmış ona<br />Aşka yenik düşen kalbine<br />Şarkılar dikmek için ağlıyor melisa<br />Tutku ve acı<br />Ölüm ve yaşam gibi birbirinin arkadaşı<br />Elde kalan hatıralar<br />Beni gözyaşına yaklaştırır melisa</p><p>Sevdalar kanatlanıp uçarlar</p><p>Sevdalar ölmez göklerde yaşarlar</p><p>Derin yaralar açılır her uyanışta ruhunda<br />Yollarına çıkar geceden kalma kalabalıklar<br />Gemici fenerlerinin ışıkları altında bekler melisa<br />Ebemkuşağı teninde güneşin ayak izleri var<br />Işıklar yollanmış ona<br />Ateşe yenik düşen kalbine<br />Yağmurlar ekmek için ağlıyor melisa<br />Acının bir köşesinde ilk gül<br />Diğer köşesinde son gül<br />Bir ben<br />Gözü yaşlı sevgilerin ebedi bahçelerinde büyüyen<br />Bir de melisa</p><p>Sevdalar kanatlanıp uçarlar<br />Sevdalar ölmez göklerde yaşarlar</p></p></body></html>
