<!DOCTYPE html><html><head><title>Ayrılık Da Sevdaya Dahil - Zuhal Olcay - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Ayrılık Da Sevdaya Dahil</h1><p><a href="/sarki-sozleri/sanatcilar/zuhal-olcay/index.html">Zuhal Olcay</a></p><p><p>Açılmış sarmaşık gülleri, kokularıyla baygın<br />En görkemli saatinde yıldız alacasının.<br />Gizli bir yılan gibi yuvalanmış içimde keder.<br />Uzak bir telefonda ağlayan yağmurlu, genç kadın.</p><p>Çünkü ayrılık da sevdaya dahil, <br />Çünkü ayrılanlar hala sevgili.</p><p>Rüzgar uzak karanlıklara sürmüş yıldızları,<br />Mor kıvılcımlar geçiyor dağlık yalnızlığımdan.<br />Onu çok arıyorum, onu çok arıyorum.<br />Her yerinde vücudumun ağır, yanık sızıları.</p><p><br />Çünkü ayrılık da sevdaya dahil,<br />Çünkü ayrılanlar hala sevgili.</p><p>Ayışığına batmış karabiber ağaçları, gümüş tozu<br />Gecenin ırmağında yüzüyor zambaklar.<br />Yaseminler unutulmuş, tedirgin gülümser<br />Çünkü ayrılmanın da vahşi bir tadı var.</p><p>Çünkü ayrılık da sevdaya dahil,<br />Çünkü ayrılanlar hala sevgili.</p></p></body></html>
