<!DOCTYPE html><html><head><title>İnme - Timur Selçuk - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>İnme</h1><p><a href="/sarki-sozleri/sanatcilar/timur-selcuk/index.html">Timur Selçuk</a></p><p><p>Bir gün,<br />Uzak bir yolculuktan sonra, nefes nefese,<br />Kalbimin çarpışını sofranda sayacağım.<br />Ömrümü vermek için ağzından çıkan sese<br />Kapını sol elimle aralıklayacağım...<br />Yabancı bir fısıltı söyleyecek adını,<br />Tanıdığım bir gülüş kıvrılacak içerde.</p><p>Vurur vurmaz duvara kapının kanadını<br />Karşımda ürperecek halı, sedir ve perde.<br />Korkma!<br />Sana ne dil uzatır ne de el kaldırırım,<br />Gözümü kan bürümüş diye benden çekinme:<br />Nasıl birden düşerse bir ağaca yıldırım<br />Beni baştaan aşağı çarpar o lahza inme.<br />Sakın kalkma köşenden, ısıttığın yerde dur,<br />Yine öpsün o dudak... Sarsın o kol belini!<br />Eşiğinde canımla ödüyorsam ne olur<br />Bir kadına inanmış olmanın bedelini? ...</p></p></body></html>
