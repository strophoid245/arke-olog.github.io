<!DOCTYPE html><html><head><title>Güneşin Sofrasında Söylenen Türkü - Timur Selçuk - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Güneşin Sofrasında Söylenen Türkü</h1><p><a href="/sarki-sozleri/sanatcilar/timur-selcuk/index.html">Timur Selçuk</a></p><p><p>Dalgaları karşılayan gemiler gibi,<br />Gövdelerimizle karanlıkları yara yara çıktık, <br />Rüzgarları en serin uçurumları en derin havaları en ışıklı sıra dağlara.<br />Arkamızda bir düşman gözü gibi karanlığın yolu.<br />Önümüzde bakır taslar güneş dolu.<br />Dostların arasındayız!<br />Güneşin sofrasındayız!</p><p>Dağlarda gölgeniz göklere vursun, göz göze yan yana durun çocuklar.<br />Tasları birbirine vurun çocuklar.</p><p>Doldurun çocuklar,<br />Doldurun doldurun doldur içelim.<br />Başları göklere atalım serden geçelim...<br />Heeey, nerden geçelim?<br />Yalnayak koşarak devlerin geçtiği yerden geçelim.</p><p>Heeey hop<br />Heeeey hep birden geçelim<br />Doldurun çocuklar,<br />Doldurun doldurun doldur içelim.</p><p>Dostların arasındayız!<br />Güneşin sofrasındayız!...</p></p></body></html>
