<!DOCTYPE html><html><head><title>Hürriyete Doğru - Timur Selçuk - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Hürriyete Doğru</h1><p><a href="/sarki-sozleri/sanatcilar/timur-selcuk/index.html">Timur Selçuk</a></p><p><p>Gün doğmadan,<br />Deniz daha bembeyazken çıkacaksın yola.<br />Kürekleri tutmanın şehveti avuçlarında,<br />İçinde bir iş görmenin saadeti,<br />Gideceksin;<br />Gideceksin ırıpların çalkantısında.<br />Balıklar çıkacak yoluna, karşıcı;<br />Sevineceksin.<br />Ağları silkeledikçe<br />Deniz gelecek eline pul pul;</p><p>Ruhları sustuğu vakit martıların,<br />Kayalıklardaki mezarlarında,<br />Birden,<br />Bir kıyamettir kopacak ufuklarda.<br />Denizkızları mı dersin, kuşlar mı dersin;<br />Bayramlar seyranlar mı dersin, şenlikler cümbüşler mi?<br />Gelin alayları, teller, duvaklar, donanmalar mı?<br />Heeeey!<br />Ne duruyorsun be, at kendini denize;<br />Geride bekliyenin varmış, aldırma;<br />Görmüyor musun, her yanda hürriyet;<br />Yelken ol, kürek ol, dümen ol, balık ol, su ol;<br />Git gidebildiğin yere.</p></p></body></html>
