<!DOCTYPE html><html><head><title>Çoban Çeşmesi - Timur Selçuk - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Çoban Çeşmesi</h1><p><a href="/sarki-sozleri/sanatcilar/timur-selcuk/index.html">Timur Selçuk</a></p><p><p>Derinden derine ırmaklar ağlar,<br />Uzaktan uzağa çoban çeşmesi,<br />Ey suyun sesinden anlıyan bağlar,<br />Ne söyler şu dağa çoban çeşmesi.</p><p>Gönlünü şirin'in aşkı sarınca<br />Yol almış hayatın ufuklarınca,<br />O hızla dağları ferhat yarınca<br />Başlamış akmağa çoban çeşmesi...;</p><p>O zaman başından aşkındı derdi,</p><p>Mermeri oyardı, taşı delerdi.<br />Kaç yanık yolcuya soğuk su verdi.<br />Değdi kaç dudağa çoban çeşmesi.</p><p>Vefasız Aslı'ya yol gösteren bu,<br />Kerem'in sazına cevap veren bu,<br />Kuruyan gözlere yaş gönderen bu...<br />Sızmazdı toprağa çoban çeşmesi.</p><p>Ne şair yaş döker, ne aşık ağlar,<br />Tarihe karıştı eski sevdalar.<br />Beyhude seslenir, beyhude çağlar,<br />Bir sola, bir sağa çoban çeşmesi.</p></p></body></html>
