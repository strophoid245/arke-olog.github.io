<!DOCTYPE html><html><head><title>Birden - Pit10 - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Birden</h1><p><a href="/sarki-sozleri/sanatcilar/pit10/index.html">Pit10</a></p><p><p>Birden<br />Ben cehenneme bırakılan ölü rüyaların sahibi<br />Düşmanlıkla beslenen gezegene aitim.<br />Mutluluk katledip , faili kendi katlimin....<br />Dilinize yapışan tüm lakırtılar zahiri.</p><p>Elinden kayıp giden yılları düşün <br />Düştüğü yerde çocukluğun, düştüğü yerde hüzün<br />Şimdi zamanın durduğu yerde gözüm.<br />Bir damla kahkaha biraz gözyaşı hayatın özü.</p><p>Belki çoktan durdu zaman belki ortasındayım<br />Belki bitti artık hayat belki en başındayım<br />Bilmem neyin kavgasında bu telaşın ortasında<br />Şakağımdaki tabancanın namlusundayım.</p><p>Dün bildiğimi bugün çoktan unuttum, somurttum<br />Kendimden vazgeçip de sonsuzluğa tutundum<br />Koştukça yoruldum çünkü toplumda sorunlu<br />Zihnimdeki tümcelerim özgürlüğe tutuklu…</p><p>Birden silinir gördüğün<br />Birden kararır gökyüzü <br />Birden kendime geldiğimde<br />Bilmem, ne kadar özgürüm?</p><p>Birden silinir gördüğün<br />Birden kararır gökyüzü<br />Bir ben kalırım kendimle<br />Bilmem, ne kadar özgürüm?</p><p></p><p><br />Çabam varoluş, bu dünya fanusum<br />Artık yollar eskisinden bile daha uzun</p><p>Gördüğüm her kâbusumda umutlarımın taarruzu<br />Düşmek emeklerken, çabanın makbuzu.</p><p>Durma, yak mumu! Kaybım var kan bulun<br />Hedeflerim çığ olmak isteyen bir kartopu<br />Doğmak yeniden, her ölümde kahrolup<br />Beynimin şirketinde sorunlarım kadrolu…</p><p>Tek başıma değilim ama yalnızım<br />İzliyorum zamanın kayıplarla raksını<br />Gördüm ansızın;<br />Sen burada kendini ne kadar yüksek pazarlıyorsan o kadar pahalısın!</p><p>Düşündüğümden beri bozuldu ezberim<br />Bilmediğimi gördüğünde çekinmeden ez beni<br />Varsa bildiklerim, indir tüm setleri<br />Bana kulak ver ki, sana ses vereyim!</p><p>(nakarat)</p><p>Ölü umutlar doğuran annelerin gözlerinde telaş<br />Dünya diken gibi batar doğmaksa ilk savaş<br />Bazen gök kubbeye hapsolmak zor<br />Gerçeklerle çelişip de kendinle dalaş</p><p>Bilmem, bitince son ümit de, sönünce son ateş de<br />Nereye gider insan? Batınca son güneş de<br />Bitince son nefes de, elde kalan hiç<br />Bir tutam gülümsemenin dahi kıymetini bil.</p><p>Dere yoksa paçaları sıvamaya gerek kalmaz<br />Paçaları sıvayana kadar dere kalmaz<br />Pişmanlık: Aynı hataları gene yapmak<br />Beni yıkan düşmek değil, yere çarpmak.</p><p>Her diyalogda canlı kinayeler vardı<br />Kaybeden bugün, yarın bir daha dener şansı<br />Farklı kalemlerle aynı hikayeler yazılırken;<br />Aynı kalemle farklı hikayeler yazdım…</p><p>(nakarat) (x2)<br />&#8195;</p></p></body></html>
