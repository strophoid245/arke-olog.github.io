<!DOCTYPE html><html><head><title>Bile Bile - Pit10 - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Bile Bile</h1><p><a href="/sarki-sozleri/sanatcilar/pit10/index.html">Pit10</a></p><p><p>Kalbimi sök git! Duygular çöp gibi<br />Anlattıklarım özüm; basit bir söz değil<br />Asitli köprü; sırat şu an altımda<br />İncelsin kopsun ip! Yüzünüzü görmeyeyim!</p><p>Ömrüme törpü, girdiğim her diyalog<br />Çalsın şarkımı kırık tuşlu piyanom<br />Eşliğinde oynanır her gün aynı tiyatro<br />İzlemeyeceğim artık, yani bilanço fiyasko</p><p>Beynim mahremiyet bölgem; göstermem<br />Ama cehaleti öldürmeden ölmem ben<br />Görmeyenler, göz istiyor körlerden;<br />Yaz vakti yorganı üstüne örterler..</p><p>Öterler her diyardan; etkisiz, değersiz<br />Faaliyete geçmiyorsa tepkiniz de yersiz<br />Menzilimde boş ağızlar estirir de telkin;<br />Biri gelir ve biri gider.. Bezdirir bedelsiz..</p><p>Uzak durun, yaklaşmayın<br />Bu sokak dar sana bana ikimize<br />Dünden beri ben bambaşkayım</p><p>Yürüyorum düşeceğimi bile bile<br />(x2)</p><p>İnsanlar, duymak istediğini duymak ister<br />Konuşmak ucuz ama biraz sus da dinlen<br />Dünyayı olduğu gibi görmeye mahkum oldum<br />Cezam müebbet, çıkışım yok bu hapisten</p><p>Çünkü aynı deliğe tıkarlardı eğer kaçsaydım<br />Yufka olsa yüreğim, yüksek derecede kaynardım<br />Karanlıkta göz açmayı öğretendir aydınlık,<br />Masumiyet, maduriyetin tek kaynağıdır.</p><p>Zarar verir diye duygularımı kesip attım<br />Sonra, vicdanım uykularımı esir aldı<br />Sevgi hissim yetim kaldı... (evet)<br />İnsanlardan nefret etmek için, tanımak yetip arttı.</p><p>Tabi kazanmaktır her yarışı tek hedef<br />Ama çoğunlukla kaybettirir denemek<br />Aylakken; koza yapmamışken tırtıllar,<br />Ezoterik, ömrünü tamamlayan kelebek...</p><p>Uzak durun, yaklaşmayın<br />Bu sokak dar sana bana ikimize<br />Dünden beri ben bambaşkayım<br />Yürüyorum düşeceğimi bile bile<br />(x2)</p></p></body></html>
