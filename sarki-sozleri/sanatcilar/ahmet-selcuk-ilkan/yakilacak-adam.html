<!DOCTYPE html><html><head><title>Yakılacak Adam - Ahmet Selçuk İlkan - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Yakılacak Adam</h1><p><a href="/sarki-sozleri/sanatcilar/ahmet-selcuk-ilkan/index.html">Ahmet Selçuk İlkan</a></p><p><p>İlk ateşi sen yaktın <br />Son yangın da senden olsun <br />Senin canın sağ olsun" </p><p>Bilmeliydim <br />Bir sabah çekip gideceğini <br />Dünyayı başıma yıkıp gideceğini bilmeliydim <br />Ve sen daha kırmadan bu aşkın kalemini <br />Ben her şeye eyvallah deyip <br />Çekip gitmeliydim bu şehirden </p><p>Ben yakılacak adamım bu şehirde <br />Sana böyle yandığım için <br />Ben asılacak adamım bu şehirde <br />Seni böyle sevdiğim için </p><p>Oysa <br />Neler öğretti hayat bana <br />Gülerken ağlamayı <br />Sırtımdan vurulmayı <br />Aç susuz yaşamayı <br />Daha neleri öğretti hayat bana <br />Bir sana yalvarmayı öğrenemedim <br />Bir de seni unutmayı </p><p>Ben yakılacak adamım bu şehirde <br />Sana böyle yandığım için <br />Ben asılacak adamım bu şehirde <br />Seni böyle sevdiğim için </p><p>Sen sahte mutlulukların süslü prensesi <br />Sen sosyetik barların şımarık sokak kedisi <br />Sen mutluluğun korkak faresi <br />Sen hep aynı gecelerin <br />Hep aynı şarkıların </p><p>Hep aynı masaların vazgeçilmez mezesi <br />Senin cirit attığın sokaklarda <br />Ne gezer aşkın vefanın gölgesi <br />Çek git artık! <br />Yaşanmasın bir daha aşkın böylesi <br />Çek git artık! <br />Bitsin burada bu aşkın hikayesi </p><p>Oysa <br />Bir yudum mutluluğun için <br />Yollarına bir ömür serdim <br />Oysa <br />Bir gelişin için <br />Sokaklarına binlerce sabır ektim <br />Hasretse hasret <br />Acıysa acı <br />Uğrunda en kralını çektim <br />Üstelik yalnız ve tektim <br />Senin bir taş olduğunu nereden bilecektim? </p><p>Biliyorsun <br />Seni bebekler gibi sevdim <br />Seni çiçekler gibi sevdim <br />Seni melekler gibi sevdim <br />Çünkü sen <br />Tapılacak kadındın (!) bu devirde <br />Oysa ben <br />Sana böyle yandığım için <br />Sana böyle kandığım için <br />Seni böyle sevdiğim için <br />Asılacak adamım bu şehirde <br />Yakılacak adamım bu şehirde </p><p>Git git artık <br />Güle güle!</p><p><br />AHMET SELÇUK İLKAN</p></p></body></html>
