<!DOCTYPE html><html><head><title>Bir Televole Masalı - Ahmet Selçuk İlkan - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Bir Televole Masalı</h1><p><a href="/sarki-sozleri/sanatcilar/ahmet-selcuk-ilkan/index.html">Ahmet Selçuk İlkan</a></p><p><p>Hayat bir televole masalı değildir kızım!<br />Sakın  aldatmasın seni<br />Seda'nın Güllü'nün  o boş kahkahaları<br />Ebru'ların Çağla'ların Demet'lerin<br />O sabun köpüğü muhteşem aşkları (!)<br />Ben ne dev yalnızlıklar bilirim <br />Ben ne ayrılıklar<br />Ben ne hıçkırıklar<br />Kimbilir <br />Nasıl ıslaktır  geceleri onların yastıkları...</p><p>Hayat Mehmet Ali'nin çiftliği değildir kızım<br />Öyle hep yüzüne gülmez bu çarkıfelek<br />Feleğin çarkına düşünce anlarsın<br />Aslanın neresinde ekmek.</p><p></p><p>Hayat bir Tarkan şarkısı değildir kızım!<br />Öyle hüp diye içine almaz seni hiç bir sevgili<br />Ve hiç bir kimse kuş sütüyle beslemez seni<br />Güzelliğin solunca anlarsın<br />Aynalarda bile zor bulursun kendini</p><p><br />Hayat ne Aydın'ın "Aydın Havası"<br />Ne Fatih'in "o kıskıvrak yılan dansı!"<br />Ne bir Gülben<br />Ne de Hülya kavgası<br />Hayat seni kaybettiğim günden beri <br />İçimde bir kurşun yarası.</p><p><br />Hayat bir peri masalı değildir kızım!</p><p>Öyle evinin önünde <br />Beklemez seni beyaz atlı prensler<br />Bak Beyaz'ın bile simsiyah oldu hayalleri çoktan<br />Ve Okan yaralı bir kuştur artık <br />Hergün  kendini gagalamaktan<br />Ve sanat adına<br />Arto'yu Hande'yi Sevda'yı zagalamaktan</p><p>Hayat bir tatil köyü değildir kızım!<br />Bir o yana bir bu yana sallamaz seni<br />Bir düşün <br />Yıkılan yuvaları<br />O kırık hayatları<br />Yarınsız çocukları<br />Bir düşün <br />O arka sokakları<br />Sahipsiz çığlıkları<br />Çaresiz anaları-babaları...</p><p>Hadi olacaksan <br />Gel doktor ol öğretmen ol alim ol<br />Kırılmış kanadım, kolum elim ol<br />Umudum ol güneşim ol ateşim ol<br />Seni de sarsın mutluluğun<br />O sımsıcak kolları<br />Ve seni de yutmadan<br />Reyting canavarının o sahte yıldızları!..</p><p>Unutma <br />Sakın unutma kızım!<br />Onların <br />Hazindir bir romandır <br />Özendiğin bütün hayatları...</p></p></body></html>
