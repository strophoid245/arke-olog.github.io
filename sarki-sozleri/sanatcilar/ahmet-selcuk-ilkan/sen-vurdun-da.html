<!DOCTYPE html><html><head><title>Sen Vurdun Da - Ahmet Selçuk İlkan - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Sen Vurdun Da</h1><p><a href="/sarki-sozleri/sanatcilar/ahmet-selcuk-ilkan/index.html">Ahmet Selçuk İlkan</a></p><p><p>Yokluğunda ne ateşleri hasretinle yaktım da<br />Bir seni yakamadım, beni yaktığın gibi<br />Çölde su, mahpusta gün, oruçta ekmek gibi bekledim seni<br />Yasaklar koydun<br />Bitmez tükenmez engeller koydun<br />Şimdi nerdesin diye sakın sorma<br />Sen çağırdın da ben gelmedim mi</p><p>Sen varken darılmazdım çiçeksiz baharlara<br />Yağmurlu havalara<br />Bu kasvetli akşamlara darılmazdım<br />Sen varken<br />Bakıp içlenmezdim tren istasyonlarına<br />Otobüs duraklarına<br />Sen varken ayrılanlara ağlamazdım<br />Yıkılmazdım biten sevdaların ardından<br />Gidenlere kırılmazdım<br />Kalanlara acımazdım<br />Sen varken böyle üşümezdim-titremezdim<br />Masumdum, çocuklar gibi<br />Böyle delirmezdim-küfretmezdim</p><p>Hele ölmeyi hiç düşünmezdim<br />Şimdi soruyorum sana<br />Adı sevdaysa bu cehennemin<br />Sen yaktın da ben yanmadım mı<br />Biliyorsun<br />Bütün acılarına yeşil ışık yaktım olmadı<br />Bütün korkularına arka çıktım olmadı<br />Dağlara merdiven dayadım olmadı<br />Haziranda kar oldum yağdım avuçlarına olmadı<br />Sevdim olmadı, yandım olmadı, taptım olmadı<br />Benden artık pes<br />Bu aşkın biletini istediğin gibi kes<br />Nasılsa gidiyorsun<br />Biliyorum git<br />Ama ardında<br />Ağlayan bir çift göz<br />Paramparça bir yürek<br />Ve yıkılmış bir dağ görmek istemiyorsan<br />Çek silahını daya sırtıma<br />Titrersem namerdim<br />Sen vurdun da ben ölmedim mi...</p></p></body></html>
