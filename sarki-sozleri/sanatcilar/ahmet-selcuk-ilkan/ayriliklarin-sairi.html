<!DOCTYPE html><html><head><title>Ayrılıkların Şairi - Ahmet Selçuk İlkan - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Ayrılıkların Şairi</h1><p><a href="/sarki-sozleri/sanatcilar/ahmet-selcuk-ilkan/index.html">Ahmet Selçuk İlkan</a></p><p><p>Ben ayrılıkların şairi<br />Yalnızların ozanıyım<br />Sen masallar okurken daha<br />Ben acıların yazanıyım</p><p>Haklısın aramızda dağlar denizler var<br />Haklısın aramızda uçurumlar<br />Senin sevdaların üç günlük masal<br />Benim sevdalarım allahıma kadar</p><p>Elma şekeri mi sandın aşkı<br />Ne şiirin şiir ne şarkın şarkı<br />Hele bir kırılsın feleğin çarkı<br />İşte ben o zaman görürüm seni</p><p>Hala tahta masalara yazıyorsam adını<br />Aşk kitaplarında arıyorsam tarifi aşkın<br />Kahır mektuplarında yeniden buluyorsam seni<br />Ve ıslak mendillere siliyorsam gözyaşlarımı<br />Eyvahlar çekiyorsam her biten aşkın ardından</p><p>Bana sor ayrılığı- yalnızlığı bana sor diye haykırıyorsam<br />Ve sabahçı kahvelerinde bir çay gibi demliyorsam hasretini<br />Ve inadına  özlüyorsam o çaykarası gözlerini</p><p>Bu benim ilk aldanışım değil<br />Bu benim son yıkılışım değil<br />Bırak bu sahte gözyaşlarını<br />Üzülme benim için üzülme<br />Üzülme bu son için üzülme<br />Ben yeterim kendime</p><p>Varsında bir dağ gibi büyüsün hasretin içimde<br />Varsında her gece bir kemanın tellerinde ezilsin kalbim<br />Varsında bir daha değmesin ellerime ellerin<br />Asla pişman değilim</p><p>Hatırla bir adam diyordun hatırla<br />Ömür boyu sevsin beni ömür boyu<br />İşte o deli<br />İşte o çılgın<br />İşte o adam benim<br />Çünkü ben<br />Aşkı ölümsüz bilenlerdenim.</p></p></body></html>
