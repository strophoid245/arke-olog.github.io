<!DOCTYPE html><html><head><title>Uçurum Çiçeğim - Ahmet Selçuk İlkan - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Uçurum Çiçeğim</h1><p><a href="/sarki-sozleri/sanatcilar/ahmet-selcuk-ilkan/index.html">Ahmet Selçuk İlkan</a></p><p><p>Bir sigara külüne bıraktım bütün verdiklerini<br />Öyle bitik öyle yanık<br />Bir bak ardına şimdi<br />Yanmış bir kalpten başka ne bıraktık</p><p>Senin de biletin <br />Buraya kadarmış uçurum çiçeğim<br />Artık inebilirsin!<br />İşte bütün yollar senin<br />İşte bütün taksiler<br />İşte bütün adresler<br />Artık bana da sormadan <br />İstediğin yere gidebilirsin.</p><p>Artık bensiz olacak yolculukların<br />Ve bütün maceraların<br />Belki biraz buruk<br />Belki biraz acı<br />Ama Bundan böyle<br />Sen bana<br />Ben sana yabancı<br />Neylersin sen istedin bu sonu<br />Şimdi artık<br />Koluna-yoluna ve dudağına<br />İstediğin yolcuyu alabilirsin.</p><p>Seninle bu aşkı yaşamadık say</p><p>Birlikte gülüpte ağlamadık say<br />Böylesi unutmak daha da kolay<br />Sende eller gibi adımı unut...</p><p>Gözün aydın artık özgürsün<br />Artık bağımsız<br />Sabaha bütün uçaklar ve de kucaklar seni bekliyor<br />İster amerika<br />İster tibet<br />Ölümüne vurdun<br />Ölümüne terket<br />Nasılsa içimde koptu kıyamet</p><p>Sakın unutma <br />O İntihar gözlerini de al git aynalardan<br />Ve o günahkar ellerini çek git yatağımdan<br />İstemem senden bir iz bile kalmasın<br />Artık bütün yollar senin uçurum çiçeğim<br />Git istediğin yere git gönlünce<br />Cehenneme kadar yolun var<br />Yeterki.. Yeterki<br />Bir daha bana dönüşün olmasın!..</p><p>Seninle bu aşkı yaşamadık say.<br />Birlikte gülüpte ağlamadık say.<br />Böylesi unutmak daha da kolay.<br />Sende eller gibi adımı unut...</p></p></body></html>
