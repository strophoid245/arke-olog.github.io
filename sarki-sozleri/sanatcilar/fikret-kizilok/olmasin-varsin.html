<!DOCTYPE html><html><head><title>Olmasın Varsın - Fikret Kızılok - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Olmasın Varsın</h1><p><a href="/sarki-sozleri/sanatcilar/fikret-kizilok/index.html">Fikret Kızılok</a></p><p><p>Bir soyun kanı olmasın varsın<br />Damarlarımızda akan<br />İçimizde şu deli rüzgar<br />Bir havadan</p><p>Bu yağmurla cömert<br />Bu güneşle sıcak<br />Gönlümüzden bahar dolusu kopsun<br />İyilikler hasretler kucak kucak<br />Bir havadan</p><p>Bu sudan bu tattandır<br />İkimizde de günah<br />Bütün içkiler gibi<br />Zararı kadar leziz<br />Bir iklimin meyvasından<br />Koparılmış bir içkidir</p><p>Bütün bu kötülüklerimiz</p><p>Aramızda bir mavi sihir<br />Bir sıcak sımsıcak bir deniz<br />Kıyısında birbirinde de güzel<br />İki kardeş milletiz</p><p>Türkçe'nin ferah gönlünce küfretmiş<br />Olmuşuz kanlı bıçaklı<br />Gene de bir sevdadır içimizde<br />Bir havadan</p><p>Önce bir kahkaha çalınır kulağına<br />Sonra Rum şiveli Türkçeler<br />O Boğazdan bahseder<br />Sen rakıyı hatırlarsın<br />Kardeş olduğunu<br />Sıla derdine düşünce anlarsın</p></p></body></html>
