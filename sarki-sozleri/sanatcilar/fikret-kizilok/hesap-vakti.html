<!DOCTYPE html><html><head><title>Hesap Vakti - Fikret Kızılok - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Hesap Vakti</h1><p><a href="/sarki-sozleri/sanatcilar/fikret-kizilok/index.html">Fikret Kızılok</a></p><p><p>Hesap vakti gelmişti<br />Tarih alışkanlığından vazgeçecek<br />Kimsiz, kimliksiz, kişiliksiz kalanlar şimdi kendi yazgılarını yazacaklar<br />Ne ezen olmalıydı ne ezilen<br />Her ulus kendi bağımsızlığını kendisi yaratacak<br />Eğer siz bu işleri başkaları adına yaparsanız bunun adına emperyalizm denir<br />Oysa biz emperyalizmi kahretmeye geliyoruz</p><p>Hakimiyet milletindir dediğimde acaba ne anlıyorlardı?<br />Ama anlayacaklardı, savaştıkça anlayacaklardı, kazandıkça anlayacaklardı<br />Bir gün ressamlar kahramanlık yüzünü kaybederlerse gitsinler yıldırım'ın resmini yapsınlar<br />Aksak timur şimdi yaşasaydı belki de aynı şeyi yapacaktı</p><p>Şu gencecik çocuklara bak!<br />Yeni zelandalı, avusturalyalı, anzak ve yunan için anlamsız bir savaşın garip mezar taşları değiller mi?<br />İşte şimdi bizden öğrenecekler özgürlüğün ne olduğunu, bağımsızlığın ne olduğunu<br />İçleri rahat.. yanıbaşımızdaki mezarlarda.</p><p>Daha ilk meclis açılırken oradakilerin çoğunun ulus kavramı yoktu<br />Padişah, hilafet ve ümmet.. bundan başka kişiliği olmayanlarla böyle bir özgürlük savaşı nasıl kazanalıcaktı?<br />Diyelim ki kazandık, bu savaş kimin adına kazanılacak?</p><p>Ana kalbi işte;<br />Düşündüklerimi ve arkadaşlarımı tanıdıkça başıma bir şeyler gelecek korkusuyla pamuk elleriyle okşamıştı beni<br />"Mustafam" dedi, "korkuyorum. padişaha karşı mı geleceksin?"<br />Gün nasıl doğacaksa, sen beni nasıl doğurduysan anacığım..</p><p>Güneşe bak doğudan doğacak güneşe bak<br />Güneşe bak doğudan doğacak güneşe bak</p><p>Gün nasıl ağarıp gelecekse, nasıl ki rüzgar bulut olacaksa<br />Buluta yağmur, el deyecekse<br />Yağmura toprak can verecekse<br />Güneşe bak doğudan doğacak güneşe bak<br />Güneşe bak doğudan doğacak güneşe bak</p><p>Ne din, ne ırk.. sen, ben var..<br />Ne dün, ne bugün... yarın var..</p><p>Sonra ateş, sonra kan, sonra ihaneti gördük<br />İhaneti ateşle yakıp, aydınlatıp</p><p>Korku korkudan kaçıp, ressamlar bizim resmimizi yaptılar<br />Gencecik yeni zelandalı, anzak, avusturalyalı koyun koyuna bağımsızlığın resmini bizden öğrendiler</p><p>Güneşe bak doğudan doğacak güneşe bak<br />Güneşe bak doğudan doğacak güneşe bak</p><p>Aydınlattık<br />Korku korkudan kaçıp, doğudan doğdu güneş<br />İlk defa karanlık korktu<br />İhaneti ateşle yakıp, aydınlattık</p><p>İnsanlar bilinçlendikçe kişiliklerini ister, milletler de öyledir<br />Kabiliyetlerini keşfetmek, zengin olmak isterler<br />Bu zenginlik başkalarının açlığı pahasına olursa<br />İşte o zaman iş değişir<br />Önünde sonunda hesabı sorulur<br />Din adına, ideoloji adına başka milletleri boyunduruk altına almak;<br />İşte biz buna emperyalizm deriz</p><p>Gerçek bir devrimcinin amacı egemenliğin kayıtsız ve şartsız ulusta olmasını sağlamaktır<br />Tam bağımsızlık dünya milletleriyle kardeş olmak demektir<br />Irk esasına dayanan düşünce unsurları insanlık ailesine üvey evlat yetiştirmek demektir<br />Bilinçlenen bir toplum demokrasiden korkmaz<br />Halkını cahil bırakan insanlar önünde sonunda kahrolurlar</p><p>Fakirliği paylaşmakla, zenginliği paylaşmak ayrı ayrı şeylerdir<br />Sosyal devlet; emeğin ve geniş halk kitlelerinin refahı demektir<br />Bunun kaideleri bellidir<br />Ne üç beş kişi parası ile dünyayı değiştirebilmelidir<br />Ne de devlet zalim olmalıdır</p><p>İnsan zekası ve kültürü soyut ve somut kavramlarıyla bir bütündür<br />Sanata, bilime ve söylediğin türküye ekmek kadar acıkıyorsan ne mutlu sana<br />Barış zeka ürünüdür<br />Savaş aklı olmayanlara aittir<br />Eğer uğruna savaşacak bir şeyin varsa<br />O olsa olsa özgürlüğündür, bağımsızlığındır</p><p>Zaman akacak ve gidecektir<br />Hiçbir şeyi tabulaştırma<br />Dogmalara karşı koy<br />Büyük devrimlere gereğin kalmayacak kadar devrimci kal yeter</p><p>Eğer bir milletin kurtarıcıya gereksinimi yoksa artık millet olmuştur!<br />Sakın kurtarıcı bekleme, yoksa sana karşı olan vazifemi yapamadım sayarım!</p></p></body></html>
