<!DOCTYPE html><html><head><title>Alaturka Liberal - Fikret Kızılok - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Alaturka Liberal</h1><p><a href="/sarki-sozleri/sanatcilar/fikret-kizilok/index.html">Fikret Kızılok</a></p><p><p>Gözlerin keman çalardı, dudakların darbuka <br />Toplumsal içerikliydin liberal alaturka <br />Komünist yaklaşımlıydın, kapitalist biçimli <br />Her bakımdan verimli <br />Soyut somutlaşırken değiştirdik havayı <br />Sak üstünde damdağan vur beline kazmayı </p><p>Tavus kuşu gibiydin, dönüp dönüp baktıran <br />Oturup konuşunca felsefeyi saptıran <br />Mürekkebi yalamış yutmuş gibi bakardın <br />Kitabı ters tutunca gözlerimi kapardım </p><p>Bir garip ambalajdın dört tarafı fiyonklu <br />Obsesif bir içerik nevrastenik boyutlu <br />Anlaması zordu biraz tanımazdım Memduh'u <br />Zaten doldurmak gerekti diyalektik boşluğu </p><p>Gözlerin keman çalardı, dudakların darbuka <br />Toplumsal içerikliydin liberal alaturka <br />Komünist yaklaşımlıydın, kapitalist biçimli <br />Her bakımdan verimli </p><p>Soyut somutlaşırken değiştirdik havayı <br />Sak üstünde damdağan vur beline kazmayı </p><p>Hedefimiz mutluluktu iki çiçek bir böcek <br />Tek göz olmuş evimizde tüketim tükenecek <br />Düşlerimiz satılmadan şarkı olup gidecek <br />Besbedava sersefil çocuklar dinleyecek </p><p>Issızlığım ağlaşırken yalnızlığım gelecek <br />Tutup ellerimden beni bir yere götürecek <br />Has bahçenin elmasından ısırıklar alırken <br />Paradoksal bir anlamda ilk ayvayı yiyecek </p><p>Gözlerin keman çalardı, dudakların darbuka <br />Toplumsal içerikliydin liberal alaturka <br />Komünist yaklaşımlıydın, kapitalist biçimli <br />Her bakımdan verimli <br />Soyut somutlaşırken değiştirdik havayı <br />Sak üstünde damdağan vur beline kazmayı </p><p>Erkeğin olmuştum artık radikal bir emniyet <br />Feminist akımların boş bulduğu zihniyet <br />Bütünleşmek bu diyordun hadi koçum aslanım <br />Pratikte sen olmuştum kendime bir varsayım </p><p>Belki hayat tümüyle eylemin kendisiydi <br />Ama bunu tek tek anlamak boyut meselesiydi <br />Diyordun ki aptalım evde kalıyor diye <br />Bak ne güzel satıyor şarkıları Zülfü'ye </p><p>Gözlerin keman çalardı, dudakların darbuka <br />Toplumsal içerikliydin liberal alaturka <br />Komünist yaklaşımlıydın, kapitalist biçimli <br />Her bakımdan verimli <br />Soyut somutlaşırken değiştirdik havayı <br />Sak üstünde damdağan vur beline kazmayı </p><p>Haftasonu dediğin gazetenin adıydı <br />Senin için hayatın vazgeçilmez tadıydı <br />Tutuşturup eline üç gün rahat ederdim <br />Geri kalan dört günde ben de walkman dinlerdim </p><p>Adlear reaksiyonu antifreud sentezi <br />Doğrusu muydu acep bizim Nisa Suresi <br />Sabır, namus ve erdem şarkıların maması <br />Aç kalıyorsa eğer evden kaçar karısı </p><p>Gözlerin keman çalardı, dudakların darbuka <br />Toplumsal içerikliydin liberal alaturka <br />Komünist yaklaşımlıydın, kapitalist biçimli <br />Her bakımdan verimli <br />Soyut somutlaşırken değiştirdik havayı <br />Sak üstünde damdağan vur beline kazmayı</p></p></body></html>
