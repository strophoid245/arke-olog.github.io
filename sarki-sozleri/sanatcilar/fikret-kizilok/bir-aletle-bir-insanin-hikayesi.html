<!DOCTYPE html><html><head><title>Bir Aletle Bir İnsanın Hikayesi - Fikret Kızılok - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script><meta name="viewport" content="width=device-width, initial-scale=1, shrink-to-fit=no" /><script async src="https://www.googletagmanager.com/gtag/js?id=UA-73008944-4"></script><script>window.dataLayer=window.dataLayer||[];function gtag(){dataLayer.push(arguments);}gtag('js',new Date());gtag('config','UA-73008944-4');</script><script async src="https://cse.google.com/cse.js?cx=004794182151768704888:vz2inwr3km0"></script><script async src="https://pagead2.googlesyndication.com/pagead/js/adsbygoogle.js"></script><script>(adsbygoogle = window.adsbygoogle || []).push({ google_ad_client: "ca-pub-5748568287887760", enable_page_level_ads: true });</script></head><body><div class="container mt-3"><nav class="navbar navbar-expand-lg navbar-light bg-light mb-2"><a class="navbar-brand" href="/">Arkeolog</a><button class="navbar-toggler" type="button" data-toggle="collapse" data-target="#navbarSupportedContent" aria-controls="navbarSupportedContent" aria-expanded="false" aria-label="Navigasyon"><span class="navbar-toggler-icon"></span></button><div class="collapse navbar-collapse" id="navbarSupportedContent"><ul class="navbar-nav mr-auto"><li class="nav-item"><a class="nav-link" href="/">Ana Sayfa</a></li><li class="nav-item dropdown"><a class="nav-link dropdown-toggle" href="#" id="navbarDropdown1" role="button" data-toggle="dropdown" aria-haspopup="true" aria-expanded="false">İngilizce Sözlük</a><div class="dropdown-menu" aria-labelledby="navbarDropdown1"><a class="dropdown-item" href="/ingilizce-sozluk/ingilizce-kelimeler/index.html">İngilizce - Türkçe</a><a class="dropdown-item" href="/ingilizce-sozluk/turkce-kelimeler/index.html">Türkçe - İngilizce</a><a class="dropdown-item" href="/ingilizce-sozluk/english-dictionary/index.html">İngilizce - İngilizce</a></div></li><li class="nav-item dropdown"><a class="nav-link dropdown-toggle" href="#" id="navbarDropdown2" role="button" data-toggle="dropdown" aria-haspopup="true" aria-expanded="false">Şarkı Sözleri</a><div class="dropdown-menu" aria-labelledby="navbarDropdown2"><a class="dropdown-item" href="/sarki-sozleri/sozler/index.html">Sözler</a><a class="dropdown-item" href="/sarki-sozleri/sanatcilar/index.html">Şanatçılar</a></div></li><li class="nav-item"><a class="nav-link" href="/ruya-tabirleri/index.html">Rüya Tabirleri</a></li><li class="nav-item"><a class="nav-link" href="/hadisler/index.html">Hadisler</a></li><li class="nav-item"><a class="nav-link" href="/posta-kodu/index.html">Posta Kodları</a></li><li class="nav-item"><a class="nav-link" href="/iletisim.html">İletişim</a></li></ul></div></nav><div class="row"><div class="col-lg-3 order-lg-12 pl-md-0"><h2 class="px-3 pt-3 mb-0">Arama</h2><div class="gcse-search"></div></div><div class="col-lg-9 order-lg-1 pb-3 lead"><h1>Bir Aletle Bir İnsanın Hikayesi</h1><p><a href="/sarki-sozleri/sanatcilar/fikret-kizilok/index.html">Fikret Kızılok</a></p><p><p>`Kuvayi Milliye Destanı`'nın yedinci bapı. `fikret kızılok` da okumuştur. sadece zaman zaman albümünün yonca müzik'ten çıkan kaset baskısından dinlenilebilir.</p><p>Ayın altında kağnılar gidiyordu.<br />Kağnılar gidiyordu akşehir üstünden afyon'a doğru.<br />Toprak öyle bitip tükenmez,<br />Dağlar öyle uzakta,<br />Sanki gidenler hiçbir zaman<br />Hiçbir menzile erişmiyecekti.<br />Kağnılar yürüyordu yekpare meşeden tekerlekleriyle.<br />Ve onlar<br />Ayın altında dönen ilk tekerlekti.<br />Ayın altında öküzler<br />Başka ve çok küçük bir dünyadan gelmişler gibi<br />Ufacık, kısacıktılar,<br />Ve pırıltılar vardı hasta, kırık boynuzlarında<br />Ve ayakları altından akan<br />Toprak,<br />Toprak<br />Ve topraktı.<br />Gece aydınlık ve sıcak<br />Ve kağnılarda tahta yataklarında<br />Koyu mavi humbaralar çırılçıplaktı.<br />Ve kadınlar<br />Birbirlerinden gizliyerek<br />Bakıyorlardı ayın altında<br />Geçmiş kafilelerden kalan öküz ve tekerlek ölülerine.<br />Ve kadınlar,<br />Bizim kadınlarımız :<br />Korkunç ve mübarek elleri,<br />İnce, küçük çeneleri, kocaman gözleriyle<br />Anamız, avradımız, yârimiz<br />Ve sanki hiç yaşamamış gibi ölen<br />Ve soframızdaki yeri<br />Öküzümüzden sonra gelen<br />Ve dağlara kaçırıp uğrunda hapis yattığımız<br />Ve ekinde, tütünde, odunda ve pazardaki<br />Ve karasabana koşulan<br />Ve ağıllarda<br />Işıltısında yere saplı bıçakların<br />Oynak, ağır kalçaları ve zilleriyle bizim olan<br />Kadınlar,<br />Bizim kadınlarımız<br />Şimdi ayın altında<br />Kağnıların ve hartuçların peşinde<br />Harman yerine kehribar başaklı sap çeker gibi<br />Aynı yürek ferahlığı,<br />Aynı yorgun alışkanlık içindeydiler.<br />Ve on beşlik şarapnelin çeliğinde<br />İnce boyunlu çocuklar uyuyordu.<br />Ve ayın altında kağnılar<br />Yürüyordu akşehir üstünden afyon'a doğru.</p><p>«6 ağustos emri» verilmiştir.<br />Birinci ve ikinci ordular, kıt'aları, kağnıları, süvari alaylarıyla<br />Yer değiştiriyordu, yer değiştirecek.<br />98956 tüfek,<br />325 top,<br />5 tayyare,<br />2800 küsur mitralyöz,<br />2500 küsur kılıç<br />Ve 186326 tane pırıl pırıl insan yüreği<br />Ve bunun iki misli kulak, kol, ayak ve göz<br />Kımıldanıyordu gecenin içinde.<br />Gecenin içinde toprak.<br />Gecenin içinde rüzgâr.<br />Hatıralara bağlı, hatıraların dışında,<br />Gecenin içinde :<br />İnsanlar, âletler ve hayvanlar,<br />Demirleri, tahtaları ve etleriyle birbirine sokulup,<br />Korkunç<br />Ve sessiz emniyetlerini<br />Birbirlerine sokulmakta bulup,<br />Kocaman, yorgun ayakları,<br />Topraklı elleriyle yürüyorlardı.<br />Ve onların arasında<br />Birinci ordu ikinci nakliye taburu'ndan<br />İstanbullu şoför ahmet<br />Ve onun kamyoneti vardı.<br />Bir acayip mahlûktu üç numrolu kamyonet :<br />İhtiyar,<br />Cesur,<br />İnatçı ve şirret.<br />Kırılıp dağlarda kalan sol arka makası yerine<br />Şasinin altına, dingilin üzerine<br />Budaklı bir gürgen kütüğü sarmış olmasına rağmen<br />Ve kalb ağrılarıyla<br />Ve on kilometrede bir<br />Karanlığa yaslanıp durduğu halde<br />Ve vantilâtöründe dört kanattan ikisi noksan iken<br />Şahsının vekarlı kudretini resmen biliyordu :<br />«6 ağustos emri»nde ondan ve arkadaşlarından<br />«... ihzar ve teşkil edilmiş bulunan<br />Ve cem'an 300 ton kabiliyetinde kabul olunan<br />100 kadar serî otomobil...» diye bahsediliyordu.<br />İhzar ve teşkil olunanlar,<br />Bu meyanda ahmet'in kamyoneti,<br />İnsanların, âletlerin ve kağnıların yanından geçip<br />Afyon - ahırdağları ve imtidadına doğru iniyorlardı.</p><p>Ahmet'in kafasında uzak bir şehir ve bir şarkı vardı.<br />Bu şarkı nihaventtir<br />Ve beyaz tenteli sandalları,<br />Siyah mavnaları,<br />Güneşli karpuz kabuklarıyla<br />Bir deniz kıyısındadır şehir.</p><p>Vantilâtörde adedi devir<br />Düşüyor gibi.<br />Arkadaşlar ileri geçtiler.<br />Ay battı.<br />Manzara yıldızlardan ve dağlardan ibaret.</p><p><br />Sen süleymaniyelisin oğlum ahmet,<br />Çınar dibinde iki mars bir oyunla yenip bücür'ü,<br />Kalk,<br />Sıra servilerin önünden yürü,<br />Çeşmeyi geç,<br />Mektep bahçesi, medreseler,<br />Orda, harbiye nezareti'nin arka duvarında<br />Siyah çarşaflı bir kadın<br />Çömelip yere<br />Darı serper güvercinlere<br />Ve papelciler<br />Şemsiye üstünde papaz açarlar.</p><p>Motor mızıkçılık ediyor,<br />Bizi dağ başlarında bırakacak meret.</p><p>Ne diyorduk oğlum ahmet?<br />Dökmeciler sağda kalır,<br />Derken, uzunçarşı'ya saparken,<br />Köşede, sol kolda seyyar kitapçı :<br />«hikâyei billûr köşk»,<br />Altı cilt «tarihi cevdet»<br />Ve «fenni tabâhat».<br />Tabâhat, mutfaktan gelirmiş,<br />Yani yemek pişirmek.<br />Hani, uskumru dolmasına da bayılırım pek.<br />Yaldızlı kuyruğundan tutup<br />Bir salkım üzüm gibi yersin.</p><p>İlerde bir süvari kolu gidiyor,<br />Saptılar sola.</p><p>Uzunçarşı'yı dikine inersin.<br />Sandalyacılar, tavla pulcuları, tesbihçiler.<br />Ve sen istanbullu,<br />Sen kendi ellerinin hünerine alışmış olduğundan<br />Şaşarsın istanbullulara :<br />Ne kadar ince, ne çeşitli hünerleri var, dersin.<br />Rüstem paşa camii.<br />Urgancılar.<br />Urgancılarda yüz parça yelkenli gemiyi<br />Ve hesapsız katır kervanlarını donatacak kadar<br />Urgan, halat ve dökme tunçtan çıngıraklar satılır.<br />Zindankapı, babacafer.<br />Uzakta balıkpazarı.<br />Kuruyemişçiler.<br />Yemiş iskelesindeyiz :<br />Sandalları, mavnaları,<br />Güneşli karpuz kabuklarıyla<br />Yüzüne hasret kaldığım deniz.</p><p>Sol arka lastik hava mı kaçırıyor ne?<br />İnip<br />Baksam...</p><p>Yemiş iskelesinden dilenci vapuruna binip<br />Eyüp'te niyet kuyusu'na gittikti.<br />Elleri yumuk yumuk,<br />Bacakları biraz çarpıktı ama,<br />Yeşil zeytin tanesi gibi gözler.<br />Kaşları da hilâl gibi çekikti.<br />Tam kasımpaşa'ya yaklaştık, beyaz başörtüsü...</p><p>Lastik hava kaçırıyor.<br />Derdine deva bulmazsak eğer...<br />Dur bakalım babacafer...</p><p>Üç numrolu kamyonet durdu.<br />Karanlık.<br />Kriko.<br />Pompa.<br />Eller.<br />Küfreden ve küfrettiğine kızan elleri<br />Lastikte ve ihtiyar tekerlekte dolaşırken<br />Ahmet hatırladı :<br />Bir gece nüzüllü babaannesini<br />Sedirden sedire taşırken<br />Kadıncağız...</p><p>İç lastik boydan boya patladı.<br />Yedek?<br />Yok.<br />Dağlarda avaz avaz<br />İmdat istemek?</p><p>Sen süleymaniyelisin oğlum ahmet,<br />Sana tek başına verilmiştir üç numrolu kanyonet.<br />Hem, hani bir koyun varmış,<br />Kendi bacağından asılan bir koyun.<br />Süleymaniyeli şoför ahmet<br />Soyun...</p><p>Soyundu.<br />Ceket, külot, pantol, don, gömlek ve kalpak<br />Ve kırmızı kuşak,<br />Ahmet'i postallarının üstünde çırılçıplak<br />Bırakarak<br />Dış lastiğin içine girdiler,<br />Şişirdiler.</p><p>Bu şarkı nihaventtir.<br />Deniz kıyısında bir şehir...<br />Beyaz başörtüsü...</p><p>Saatta elli yapıyoruz...<br />Dayan ömrümün törpüsü,<br />Dayan da dağlar anadan doğma görsün şoför ahmet'i,<br />Dayan arslan...</p><p>Hiçbir zaman<br />Böyle merhametli bir ümitle sevmedi<br />Hiçbir insan<br />Hiçbir âleti...</p></p><p class="mt-5"><a target="_blank" href="https://www.facebook.com/sharer/sharer.php?u=https://arkeolog.github.io/sarki-sozleri/sanatcilar/fikret-kizilok/bir-aletle-bir-insanin-hikayesi.html" class="btn btn-facebook m-1">Facebook</a><a target="_blank" href="https://twitter.com/home?status=https://arkeolog.github.io/sarki-sozleri/sanatcilar/fikret-kizilok/bir-aletle-bir-insanin-hikayesi.html" class="btn btn-twitter m-1">Twitter</a><a target="_blank" href="https://api.whatsapp.com/send?text=https://arkeolog.github.io/sarki-sozleri/sanatcilar/fikret-kizilok/bir-aletle-bir-insanin-hikayesi.html" class="btn btn-whatsapp m-1">Whatsapp</a></p><ul class="mt-5 small list-inline"></ul></div></div><div class="row text-center bg-light mx-0 my-3 p-2"><div class="col-12">&copy; Arkeolog</div></div></div></body></html>
