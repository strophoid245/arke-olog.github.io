<!DOCTYPE html><html><head><title>Farkındamısın - Bedirhan Gökçe - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Farkındamısın</h1><p><a href="/sarki-sozleri/sanatcilar/bedirhan-gokce/index.html">Bedirhan Gökçe</a></p><p><p>Farkında mısın? </p><p>Son günlerde ne kadar da aciz kaldık <br />Bize ait cümleler kurmaktan <br />Bırak seni seviyorum demeyi, <br />Bir günaydını bile çok görür olduk birbirimize </p><p>Tükenen, sevgimiz mi, <br />Yoksa, yoksa dilimiz mi varmıyor? <br />Ne sen bana iyi misin diyorsun, <br />Ne ben sana günaydın <br />Farkında mısın? ağzımızı bıçak açmıyor </p><p>Sebepsiz değil yavan kelimelere baş vurmamız, <br />Saçlarını bile taramıyorsun eskisi gibi. <br />Benimse içimden gelmiyor tıraş olmak. </p><p>Eskiden daha zili çalmadan açardın kapıyı. <br />Kokunu taa aşağılardan duydum derdin. <br />Özledim derdin. <br />Kısar gözlerini, ya sen ya sen derdin. </p><p></p><p>Öylece sarılıp kalırdık kapı eşiğinde. <br />Kaç gecedir koltuğun bir kenarında uyuyup kalıyorum. <br />Öyle arttı ki son günlerde romatizmalarım. <br />Adeta kar yağıyor geceleri sol omzuma. <br />Sana ilaçlarımın yerini korkudan soramıyorum. <br />Ya cevap vermezsen, <br />Ya git kendin al dersen. <br />Korkuyorum işte, <br />Sevginin tükendiğini bilmekten korkuyorum. </p><p></p><p>Dün, ilk defa kahvaltı etmişsin beni kaldırmadan. <br />İlk defa çayı dün soğuk ve şekersiz içtim. <br />Kaç zamandır adımla seslenmiyorsun bana <br />Bir tabloyu meydana getiren iki unsur gibiyiz. <br />Senin vurdumduymazlığını, <br />Benim aksiliğim tamamlıyor. <br />Sen ayrı odadan kalkıyorsun, <br />Ben taa uçtaki odadan. <br />Bir suçlu gibi öne eğip başımızı, <br />Öylece geçiyoruz yanından birbirimizin. <br />Hiç umursamadan! </p><p></p><p>Yok yok bu böyle olmayacak. <br />Ya sen aç kıza telefon <br />Ya ben bu böyle olmayacak. <br />İstersen oğlanları sen ara, <br />Onlar seni daha bir severler. <br />Kısaca ya ben gideyim, ya sen <br />Belki de bir zaman ayrı kalırsak, <br />Kim bilir belki de özleriz birbirimizi. </p><p></p><p>Bu günleri hiç düşünmeden, <br />O hoyrat, o pervasızca harcadığımız, <br />Aşkımıza nasıl muhtacım şimdi, nasıl! Bilemezsin. <br />Olsun, bir müddet yemeği dışarıda yerim. <br />İlaçlarımı masanın üstüne geceden dizerim<br />Parmağıma ip bağlarım falan. <br />Ya da istersen ben gideyim. <br />Gideyim de nereye. <br />Galiba yaşlanmamalı insan. <br />Şuç erkek veya kadın olmakta değil, <br />Suç dediğim gibi o hoyratça harcadığımız <br />yılların bir bedeli olmalı. </p><p></p><p>Dün o filmi seyrederken ağladığını gördüm <br />Sanma ki fark etmedim. <br />Sanki ikimizin son dönemi. <br />Ne kadar açığa vursak ta öfkemizi, <br />Gem vuramasak ta alışkanlıklarımıza. <br />Demek ki bazı şeylerin çok geç anlaşılıyormuş değeri. <br />Bir ara gözüm takıldı, saçlarına karışmış akların. <br />Benimse kış çoktan oturmuştu şakaklarıma. </p><p></p><p>Hatırlar mısın ilk yemeğe çıktığımız günü, <br />Nasılda elim ayağıma dolaşmıştı hani, Hatırlar mısın, <br />bir mecal kalırcasına gülüğünü, <br />Şimdi ise bak yüreğimiz bir mecal. <br />Dağ başı yalnızlıklarına mahkum ettik birbirimizi. <br />Ne zaman biter bu suskunluğumuz bilmem. <br />Ya bir ölüm anı çığlığıyla, <br />Sahi ben ölürsem ağlar mısın? <br />Bana, bana hiç sorma. <br />Düşünmek bile acıtıyor içimi. <br />Cam kesiği ağrılara gark oluyorum. <br />Hem benim bildiğim önce, <br />Erkekler ölür. <br />O zamanda sen, <br />O zamanda sen kalacaksın yapayalnız. <br />Ne yapar, ne edersin bu koca şehirde. <br />Kim getirir her sabah o çok sevdiğin, <br />Taze fırın ekmeğini. <br />Kim sular bahçeyi, <br />Kim budar yediverenlerini. <br />Ve kim koyar sen daha uyanmadan <br />Yastığına o en güzel güllerini� <br />Zor değil mi? <br />Yaşamın en zor tarafı işte. <br />Kolay değil alışkanlıklardan, <br />Bir an için vazgeçmek. <br />Zaten, zaten benim tek alışkanlığımda sensin. <br />Yok, yok senden vazgeçemem. <br />Zaten benim bildiğim, <br />Erkekler özür dilemeli ilk, <br />Galiba daha bir yakışıyor <br />Seni seviyorum demek erkeğe. <br />Yok yok, bu sabah kalkınca, <br />İlk işim sana sarılıp ve hiç yüksünmeden, <br />Ve kırgınlığı bir yana atıp, <br />Seni seviyorum demeliyim. <br />Seni seviyorum günaydın demeliyim. <br />Günaydın bir tanem, <br />Seni çok seviyorum. <br />Canım karım Günaydın</p></p></body></html>
