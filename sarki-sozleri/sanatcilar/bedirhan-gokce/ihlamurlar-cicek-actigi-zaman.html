<!DOCTYPE html><html><head><title>Ihlamurlar Çiçek Açtığı Zaman - Bedirhan Gökçe - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Ihlamurlar Çiçek Açtığı Zaman</h1><p><a href="/sarki-sozleri/sanatcilar/bedirhan-gokce/index.html">Bedirhan Gökçe</a></p><p><p>Dilimde sabah keyfiyle yeni bir ümit türküsü<br />Kar yağmış dağlara , bozulmamış örtüsü<br />Rahvan atlar gibi ırgalanan gökyüzü<br />Gözlerimi kamaştırsa da geleceğim sana<br />Şimdilik bağlayıcı bir takvim sorma bana<br />Ihlamurlar çiçek açtığı zaman </p><p>Ay, şafağa yakın bir mum gibi erimeden<br />Dağlar çivilendikleri yerlerde çürümeden<br />Bebekler hayta hayta yürümeden<br />Geleceğim diyorum ,geleceğim sana<br />Ne olur kesin bir takvim sorma bana<br />Ihlamurlar çiçek açtığı zaman </p><p>Beklesen de olur , beklemesen de<br />Ben bir gökkuruşum sırmalı kesende<br />Gecesi çok süren karlar buzlar ülkesinde<br />Hangi ses yürekten çağırırsa seni bana<br />Geleceğim diyorum,takvim sorma bana<br />Ihlamurlar çiçek açtığı zaman </p><p>Bu şiir böyle doğarken dost elin elimdeydi<br />Sen bir zümrüd-ü ankaydın, elim tüylerine deydi<br />Sevda duvarımı aştım, sendeki bu tılsım neydi?<br />Başka gezegende de olsan dönüşüm hep sana</p><p>Kesin bir gün belirtmem, ne olur takvim sorma bana<br />Ihlamurlar çiçek açtığı zaman </p><p>Eski dikişler sökülür de kanama başlarsa yeniden<br />Yaralarıma en acı tütünleri saracağım ben<br />Yeter ki bir çağır çiçeklendiğin yerden<br />Gemileri yaksalarda geleceğim sana<br />On iki ayın birisinde,kesin takvim sorma bana<br />ıhlamurlar çiçek açtığı zaman </p><p>Bak işte notalar karıştı ,ezgiler muhalif<br />Hava kurşun gibi ağır, yağmur arsız<br />Ey benim yeni alfabemdeki kadim elif<br />Ne güzellik ,ne tad var baharsız<br />Güzellikleri yaşamak için geleceğim sana<br />Geleceğim diyorum biraz mühlet tanı bana<br />Ihlamurlar çiçek açtığı zaman </p><p>Ihlamur çiçek açtığı zaman<br />Ben güneş gibi gireceğim her dar kapıdan<br />Kimseye uğramam ben sana uğramadan<br />Kavlime sadığım ,sadığım sana<br />Takvim sorup hudut çizdirme bana<br />Ben sana çiçeklerle geleceğim<br />Ihlamurlar çiçek açtığı zaman</p></p></body></html>
