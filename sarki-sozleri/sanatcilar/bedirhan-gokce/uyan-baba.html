<!DOCTYPE html><html><head><title>Uyan Baba - Bedirhan Gökçe - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Uyan Baba</h1><p><a href="/sarki-sozleri/sanatcilar/bedirhan-gokce/index.html">Bedirhan Gökçe</a></p><p><p>Her sabah annemin sessiz iç çekişleriyle uyanmaya başlamıştım<br />Annemin gündüzleri yüzü gülmüyor<br />Her gece ağlıyordu.<br />Saçlarımı okşuyor, gözlerime bakıyor<br />Kadersizim diyordu<br />Kadersizim kızım<br />Bahtı karalım benim.<br />Ama ne kadar sorsam da niye ağladığını söylemiyordu<br />Daha küçüksün yavrum<br />Büyüyünce anlayacaksın.<br />Babama koşuyordum,<br />Babam mutfakta sigara içiyor,<br />Hadi salona git kızım duman seni hasta eder diyordu.<br />Sen niye içiyorsun o zaman baba<br />Sigara senin sağlığına da zararlı deyimli yani<br />Yorgun gözleriyle <br />Öyle ya doğru söylüyorsun kızım deyip gülümsüyordu.<br />Dudak kıvrımlarında kaybolan sanki yaralı bir gülümsemeydi<br />Acı bir gülümseme<br />Oysa benim babam böyle gülümsemezdi<br />Gözlerime acı acı bakıp<br />Hadi sen salona geç demezdi.<br />Hem nedense son zamanlarda babam çok öksürüyor<br />Annemde çok ağlıyordu.<br />Annemin sessiz iç çekişleriyle uyanmaya başlamıştım<br />Ne çizgi filmleri seviyordum artık ne barbi bebekleri<br />Babamın yüzü gülmüyor, annem hep ağlıyordu<br />Beş buçuk yaşındaydım.<br />Üstelik günler hiç geçmiyordu.<br />Herkes daha küçüksün derken altı yaşım bir türlü gelmiyordu.<br />Sabahları erken kalkıyorduk<br />Annem beni komşuya bırakıyor<br />Babamla yan yana yürüyüp kayboluyorlardı sokağın öbür başında<br />Oysa annem çalışmıyordu<br />Babamda erkenden niye nereye gider söylemiyordu<br />Pencerenin önünde dönüşlerini bekliyor,<br />Geldiklerini uzaktan taa uzaktan görünce<br />Dünyalar benim oluyordu.<br />Sonra yaz geldi<br />Doğum günüme iki gün kalmıştı<br />Herkes ne istersin diyordu<br />Ben susuyordum<br />İçimden hiçbir şey istemek gelmiyordu.<br />Sonra sonra ne olduysa o gece oldu.<br />O gece annemin sessiz hıçkırıkları depreme dönüştü sanki<br />Ben odamdan çıkarken içerden sesler geliyordu<br />Hem ev ne çok kalabalıktı<br />Halamlar ağlıyor, büyük annem ağıt yakıyordu.<br />Dedem kuran okuyor<br />Komşular beni tutuyordu<br />Nedense bir an gözlerim babamı aradı<br />Ama ev evimiz çok kalabalıktı<br />Sanki babam bu kalabalıkta kayıptı <br />Ben baba dedim baba babam<br />Annem yavrum dedi sarıldı boynuma<br />Sanki yıllardır görmemiş gibi<br />Haykırdı sonra kızım iki gözüm<br />Babama ne oldu dedim<br />Yine cevap vermek yerine kadersizim bahtı karalım benim<br />Anne babam dedim babam babam<br />Bende ağlamaya başladım<br />Baban artık yok dedi baban artık yok<br />Baban öldü baban öldü yavrum<br />Baban artık hiç öksürmiyecek<br />Anne öldü ne demek <br />Ölüm ne demek<br />Ölüm nasıl bişey<br />Bende deli gibi ağlıyordum<br />Bir kıyametin ucundaydım anlıyordum<br />Yani artık baban geceleri rahat uyacak dedi<br />Sonra bayıldı<br />Ben öleydim yavrum dedi büyük annem, ben öleydim<br />Ölmüş babamın yorganına sarıldı<br />Babamın yüzünü zorla gösterdiler<br />Koştum sarıldım boynuna<br />Baba uyan dedim<br />Baba ne olur uyan<br />Uyan baba ben sensiz ne yaparım<br />Uyanda gülme istersen bana<br />Hem, kime sokulurum akşam olunca<br />Baba uyan yarın doğum günüm benim<br />Baba, baba altı yaşıma giriyorum uyan<br />Hiçbir şey istemem sözz<br />Gürültü yapmam, seni hiç üzmem <br />Söz baba, Baba söz<br />Hadi bir gün daha dayan <br />Baba aç gözlerini hadi uyan<br />Uyan baba, baba uyan</p><p>Babamı doğum günümde toprağa verdik<br />Doğum günümü öyle kutladı babam,<br />Sigarasıyla çakmağı hala bende durur<br />O beni babamdan, babamı bende ayıran<br />Her doğum günümde beni hala hıçkırıklara boğan,<br />Küçücük dünyama kıyamet olup yağan<br />Baba, baba nerdesin<br />Nerdesiniz babalar<br />Babalar uyanın uyanın babalar<br />Bu sigara dumanında yetim büyümesin arık<br />Başka şehirlerde başka çocuklar</p></p></body></html>
