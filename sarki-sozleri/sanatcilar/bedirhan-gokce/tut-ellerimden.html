<!DOCTYPE html><html><head><title>Tut Ellerimden - Bedirhan Gökçe - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Tut Ellerimden</h1><p><a href="/sarki-sozleri/sanatcilar/bedirhan-gokce/index.html">Bedirhan Gökçe</a></p><p><p>Sırat'tan incedir sevda köprüsü<br /> Beraber geçelim tut ellerimden.<br /> Niyet ak güvercin, vuslat gök yüzü<br /> Beraber uçalım tut ellerimden</p><p> Gönüldeki birlik kalkandır dışa<br /> Aldırma ayaza, yele, yağışa<br /> Giden ilk bahara, gelecek kışa<br /> Beraber göçelim tut ellerimden.</p><p> Birleşmek üzeredir şafakla gurûp<br /> Korku beklenilmez kapıda durup</p><p> İster zehir olsun, isterse şurup<br /> Beraber içelim tut ellerimden.</p><p> Çağır hayallerin en ötesini<br /> Yakından duyarsın aşkın sesini<br /> Sonsuz mutluluğun penceresini<br /> Beraber açalım tut ellerimden.</p><p> Hatırla kaybolan hatıraları<br /> Elmastan ışıklı, altundan sarı<br /> Zaman tortusundan işte onları<br /> Beraber seçelim tut ellerimden.</p><p> Şüphe "başlangıç"tır, karar "nihayet"<br /> Zamanı zamana etme şikayet<br /> Kaçmak kurtuluştur diyorsan şayet<br /> Beraber kaçalım tut ellerimden..Tut ellerimden..</p></p></body></html>
