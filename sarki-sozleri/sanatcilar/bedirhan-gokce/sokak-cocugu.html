<!DOCTYPE html><html><head><title>Sokak Çocuğu - Bedirhan Gökçe - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Sokak Çocuğu</h1><p><a href="/sarki-sozleri/sanatcilar/bedirhan-gokce/index.html">Bedirhan Gökçe</a></p><p><p>Sayfa no: YOK<br />Cilt no: YOK<br />Hane no: YOK<br />Ana adı?<br />Ben sokak çocuğuyum abi<br />Hani şu uçurtması asılı kalan çocuk varya,<br />Bilyelerini rüyalarında unutan çocuk,<br />Ve oyuncaklarını masal kahramanlarına kaptıran çocuk<br />O benim işte , o benim abi<br />Sahi, bir annem olmalıydı değilmi?<br />Ben dudaklarımda sokakları besteliyorum oysa<br />Sahi abi, tadı nasıldı anne sütünün?<br />Anneler nasıl okşar çocuklarını<br />Anne kokusu nasıldır kimbilir?<br />Ana ha?<br />Bir anne çizebilirmisin benim için<br />Karanlığın kar soğuğu parmak uçlarına bir anne<br />Unutulmuş çocukların ürkek avuçlarına bir anne<br />Ve yanına beni eklermisini abi?<br />Tıpkı sulu boya resimlerdeki gibi<br />Sımsıcak…<br />Sahi abi, senin gözlerini kesmiyor değil mi<br />Bir köprünün soğuk gergin ve karanlık bedeni …<br />Sahi sen hiç seyrettin mi ay dedeyi bir köprünün altından?<br />Üşüdün mü abi kayan bir yıldıza bakarken?<br />Abi sen, abi sen? boşver…<br />Gel boyat istersen ayakkabılarını<br />Ben, aha şu ayakkabıların bağcıklarından asılıyırom yaşama<br />Gel boyat ayakkabılarını<br />Boyat da resmi çıksın<br />Dostun, düşmanın tüm kaldırımlara<br />Sayfa no: yok<br />Cilt no: yok<br />Hane no: yok<br />Yokların varlığında tam göbek bağından yakalandın mı hiç yalnızlığa?<br />Sahi bir de… bir de babam olmalıydı değil mi?<br />Baba?<br />Beni döveecek bir babam bile yok biliyor musun?<br />Nasırlı ellerinde şefkat arayacağım bir insan<br />Kim bilir bayramda neler alır babalar çocuklarına<br />Unutmuşum !<br />Bayramlarınızda vardı sizin öyle değil mi<br />Arefeleriniz…<br />Bayramlarda temize çekilen dostluklar vardı sonra<br />Oysa ben kırık dökük ıslıklar ısmarlıyorum<br />Güneşe ve mehtaba…<br />Yankısız, bestelenmemiş ve bestelenmeyecek<br />Serseri ıslıklar…<br />Bir babam olsaydı belki yeterdi<br />Çocuk olurdum eskisi gibi<br />Şımarırdım öylesine<br />Boşver abi, kimin neyine bayram<br />Kimin neyine hediye, baba kimin neyine abi<br />Sahi senin düşlerin vardır<br />Söylesene, göremedğini rüyanın düşünü kurarmısın<br />Ahmet, bir düş görmüş geçenlerde<br />Yorgun ve geç gelen bir gecede<br />Utanırken anlattı, anlatırken utandı<br />Bir ip bağlamış gök kuşağına<br />'Bak ana uçurtmamı gördün mü<br />Ya uçurtmamın gölgesinde bilye oynayan çocukları?Ahmetin düşü işte…<br />Bana düşlerini kiralar mısın abi<br />Bedava boyarım ayakkabılarını<br />Bana düşlerini, düşlerini abi<br />Boşver…<br />Bak iyi parlayacak bu ayakkıbılar<br />En parlak ayakkabılarınla yürüyeceksin yaşama<br />Sen düşünme, sokaklar düşünsün beni<br />Gazete manşetleri, 3. sayfa haberleri düşünsün<br />İsimsiz bir damla gözyaşı düşünsün<br />Sen beni düşünme, düşünme be abi<br />Nasıl olsa ben olmayan ayakkabılarımın sıcaklığıyla<br />Basıyorum tüm kaldırımlara…<br />Olmasa da annesi babası sokakların<br />Sokak çocuğuyum işte<br />Ben sokak çocuğuyum<br />Kazanılmadan kaybedilmiş bir geleceğin herhangi bir yerinde<br />Ben sokak çocuğuyum abi<br />Hani şu uçurtması gökyüzünde asılı kalan<br />Oyuncaklarını masal kahramanlarına çaldıran çocuk var ya<br />İşte o benim<br />O benim abi<br />O benim….</p></p></body></html>
