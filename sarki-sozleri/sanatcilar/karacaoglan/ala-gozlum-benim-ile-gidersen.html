<!DOCTYPE html><html><head><title>Ala Gözlüm Benim İle Gidersen - Karacaoğlan - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Ala Gözlüm Benim İle Gidersen</h1><p><a href="/sarki-sozleri/sanatcilar/karacaoglan/index.html">Karacaoğlan</a></p><p><p>Ala gözlüm benim ile gidersen<br />Bahar ayları gelsin de gidelim<br />Bağlar almış ılkımını karını<br />Yollar çamur kurusun da gidelim</p><p>Erisin dağların karı erisin<br />İnsin seli düz ovayı bürüsün<br />Türkmen ili yaylasına yürüsün<br />Ak kuzular melesin de gidelim</p><p><br />Medhederler karaman'ın ilini<br />Köprüsü yok geçemedim selini<br />Kervan yaylasını perçem beli'ni<br />Lale sünbül bürüsün de gidelim</p><p>Üç gün oldu bizim evler göçeli<br />Beş gün oldu ceyhan suyun geçeli<br />Kırmızı önlüklü yüzü peçeli<br />Hanım kızlar yürüsün de gidelim</p><p>Karac'oğlan der ki ama ne fayda<br />Rağbet kalmadı hiç yoksula bayda<br />Bu ayda olmazsa gelecek ayda<br />On'ki ayın birisinde gidelim</p></p></body></html>
