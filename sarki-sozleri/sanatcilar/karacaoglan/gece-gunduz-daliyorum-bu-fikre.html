<!DOCTYPE html><html><head><title>Gece Gündüz Dalıyorum Bu Fikre - Karacaoğlan - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Gece Gündüz Dalıyorum Bu Fikre</h1><p><a href="/sarki-sozleri/sanatcilar/karacaoglan/index.html">Karacaoğlan</a></p><p><p>Gece gündüz dalıyorum bu fikre<br />Vallahi sevdiğim del'olacağım<br />Korkarım ki nazlı yarin öcünden<br />Adım altın iken pul olacağım</p><p>Kaş eğip de bakar beni yakmaya<br />Ne çok heves eder hatır yıkmaya<br />İftihar m'eyledin beni yakmaya</p><p>Yanıp ateşine kül olacağım</p><p>Destan olmak kolay değil dillere<br />Kurban olam koynundaki güllere<br />Nazlı yarin geçticeği yollara<br />Döşeyip özümü yol olacağım</p><p>Karac'oğlan der ki güdem birgünü<br />Gözüm açık gider sarmasam seni<br />Amanın ağalar kınaman beni<br />Varıp kapısına kul olacağım</p></p></body></html>
