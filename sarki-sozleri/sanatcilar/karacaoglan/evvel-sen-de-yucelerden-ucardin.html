<!DOCTYPE html><html><head><title>Evvel Sen De Yücelerden Uçardın - Karacaoğlan - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Evvel Sen De Yücelerden Uçardın</h1><p><a href="/sarki-sozleri/sanatcilar/karacaoglan/index.html">Karacaoğlan</a></p><p><p>Evvel sen de yücelerden uçardın<br />Şimdi enginlere indin mi gönül<br />Derya deniz dağ taş demez geçerdin<br />Karadan menzilin aldın mı gönül</p><p>Yiğitliğim elden gitti yel gibi<br />Damağımda tadı kaldı da bal gibi<br />Hoyrat eli değmiş gonca gül gibi</p><p>Bozulmuş başlara döndün mü gönül</p><p>Hasta oldun yastığını istersin<br />Kadir mevlam sağlığını göstersin<br />Cennet-i aladan bir köşk dilersin<br />Boynunun farzını kıldın mı gönül</p><p>Karac'oğlan der ki söyle sözünü<br />Hakka teslim eyle kendi özünü<br />Nas işine karalama yüzünü<br />Yolun doğrusunu buldun mu gönül</p></p></body></html>
