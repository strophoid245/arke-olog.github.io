<!DOCTYPE html><html><head><title>Çıktım Seyreyledim Niğde'yi Bor'u - Karacaoğlan - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Çıktım Seyreyledim Niğde&#39;yi Bor&#39;u</h1><p><a href="/sarki-sozleri/sanatcilar/karacaoglan/index.html">Karacaoğlan</a></p><p><p>Çıktım seyreyledim niğde'yi bor'u<br />Acap gezsem mavi donlum var m'ola<br />Güzeller durağı tokat engürü<br />Acap gezsem mavi donlum var m'ola</p><p>Hey geri de deli gönül hey geri (2)<br />Adana ilbeyli göksun tekir'i<br />Otuz iki sancak diyarbekir'i<br />Acap gezsem mavi donlum var m'ola</p><p>Hesiri de deli gönül hesiri (3)<br />Deryada dönüyor kıral yesiri<br />Halep tırabulus koca mısır'ı<br />Acap gezsem mavi donlum var m'ola</p><p>Yeşil ördek yayılıyor çimende<br />Mehdi günü doğar ahır zamanda<br />Kürt'te hindistan'da çin'de yemen'de<br />Acap gezsem mavi donlum var m'ola</p><p><br />Yeşil ördek sulanıyor gölekte<br />Altın küpe şavk veriyor kulakta<br />Cennet-i alada hörü melekte<br />Acap gezsem mavi donlum var m'ola</p><p>Mecliste içerler demi kanyadan<br />Güzel seven murad alır dünyadan<br />Kayseri'den karaman'dan konya'dan<br />Acap gezsem mavi donlum var m'ola</p><p>Hacı bektaş veli şeyhlerin piri<br />Konya'da yoklayın molla hünkar'ı<br />İçel'den antep'den gürün'den beri<br />Acap gezsem mavi donlum var m'ola</p><p>Mardin'den de karac'oğlan mardin'den<br />Çeken bilir ayrılığın derdinden<br />Koçhisar'dan hasan dağın ardından<br />Acap gezsem mavi donlum var m'ola</p></p></body></html>
