<!DOCTYPE html><html><head><title>Halim Var (Aceplenmen Benim) - Karacaoğlan - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Halim Var (Aceplenmen Benim)</h1><p><a href="/sarki-sozleri/sanatcilar/karacaoglan/index.html">Karacaoğlan</a></p><p><p>Aceplenmen benim ağladığıma <br />Bir od düştü yüreğimde yaram var <br />Çevrilirim çevrilirim dönerim <br />İşte güzel adam şöyle halim var <br /> <br />Tuna suyu gibi çağlar akarım <br />Yel esdikçe hazan gibi solarım <br />Bir gün güler isem beş gün ağlarım <br />İşte güzel adam şöyle halim var <br /> <br />Allah eksik etsin şöyle zalımı <br />Alemlere destan etti halimi </p><p>Niceden bir kafir etti zulümü <br />Ne oturup ne duracak halim var <br /> <br />Seherde rast geldim yarin göçüne <br />Altın teller asmış siyah saçına <br />Mübtelalar sayvan kurmuş içine <br />Ben sanırım bozulmadık korum var <br /> <br />Karac'oğlan eydür ağlar gülmezem <br />Akan gözüm yaşın hergiz silmezem <br />Eller güler oynar ben gülemezem <br />İşte güzel adam şöyle halim var</p></p></body></html>
