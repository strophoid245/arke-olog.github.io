<!DOCTYPE html><html><head><title>Sakın (Yaz Gelip De) - Karacaoğlan - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Sakın (Yaz Gelip De)</h1><p><a href="/sarki-sozleri/sanatcilar/karacaoglan/index.html">Karacaoğlan</a></p><p><p>Yaz gelip de beş ayları doğunca<br />Akar boz bulanık selinden sakın<br />Kimse bilmez gurbet elde ahvalin<br />Sen dur vatanında ilinden sakın</p><p>İnsanın kötüsü eylikten bilmez<br />Kulaksıza öğüt versen de almaz<br />İnsan çiğ süt emmiş itimat olmaz<br />Kapında hizmetkar kulundan sakın</p><p><br />Kötü insan doğru gitmez yoluna<br />İyi insan hoş geçinir diline<br />Elini sunma ki hoyrat gülüne<br />Dikeni var batar elinden sakın</p><p>Karac 'oğlan der ki eyle gönlünü<br />Elinden bırakma sadık yarini<br />Kimse bilmez ahvalini halini<br />Yakınında olan komşundan sakın</p></p></body></html>
