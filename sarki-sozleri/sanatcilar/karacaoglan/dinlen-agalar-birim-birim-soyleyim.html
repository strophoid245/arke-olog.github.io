<!DOCTYPE html><html><head><title>Dinlen Ağalar Birim Birim Söyleyim - Karacaoğlan - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Dinlen Ağalar Birim Birim Söyleyim</h1><p><a href="/sarki-sozleri/sanatcilar/karacaoglan/index.html">Karacaoğlan</a></p><p><p>Dinlen ağalar birim birim söyleyim<br />Ak yar ile muhabbetim düzgündür<br />Değmiş m'ola bir kötünün elleri<br />Ak göğsünün düğmeleri çözgündür</p><p>Niçin bir gider bir döner bakarsın<br />Her bakışında canımı yakarsın<br />Al yanak üstüne sünbül takarsın<br />Saç bir yana zülüflerin bozgundur</p><p><br />Zalım engel girdi aman araya<br />Kömür gözlüm ben varamam oraya<br />Devre melhem vurdun gene yaraya<br />Onun için yaralarım azgındır</p><p>Mestine de karac'oğlan mestine<br />Dostu olan gül gönderir dostuna<br />Kızılırmak olsam aksam üstüne<br />Ataşından kara bağrım ezgindir</p></p></body></html>
