<!DOCTYPE html><html><head><title>Dağlar Yücesinde Namlı Namlı - Karacaoğlan - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Dağlar Yücesinde Namlı Namlı</h1><p><a href="/sarki-sozleri/sanatcilar/karacaoglan/index.html">Karacaoğlan</a></p><p><p>Yücesinde namlı namlı karın var<br />Seni yaylayacak zamanım dağlar<br />Başından aşmağa yoktur takatim<br />Kalmadı dizimde dermanım dağlar</p><p>Yağmur yağar mor sünbüller bitirir<br />Yel estikçe kokuların getirir<br />Sarı çiçek sarvan kurmuş oturur<br />Karışmış güllere çimenin dağlar</p><p>Sarı çiçek sallanıyor naz ile<br />Dem sürmedim on beşinde kız ile</p><p>Şimdi öksüz kaldım kırık saz ile<br />Ah ettikçe tüter dumanım dağlar</p><p>Yaz gelir illerin çözülür konar<br />Güzeller suyundan içip de kanar<br />Küpeler kulakta mum gibi yanar<br />Gördükçe artıyor imanım dağlar</p><p>Karac'oğlan der ki çöktüm oturdum<br />Bağ bahçe diktim de meyva yetirdim<br />Alnı top perçemli yavru yitirdim<br />Bir köşende kaldı gümanım dağlar</p></p></body></html>
