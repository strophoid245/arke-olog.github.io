<!DOCTYPE html><html><head><title>Bir Yiğit Sıladan Gitmeli Olsa - Karacaoğlan - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Bir Yiğit Sıladan Gitmeli Olsa</h1><p><a href="/sarki-sozleri/sanatcilar/karacaoglan/index.html">Karacaoğlan</a></p><p><p>Bir yiğit sıladan gitmeli olsa<br />Acısı yüreğinden çıkmaz sılanın<br />Varıp gurbet ilde mekan tutarsa<br />Hayali gözümden gitmez sılanın</p><p>Ovalar ovalar engin ovalar<br />Gözüm yaşı biri birin kovalar<br />Gülistan içinde bülbül yuvalar<br />Çalısı çırpısı güldür sılanın</p><p><br />Gidi rakib bize kasd ile bakar<br />Biz öksüz kulları odlara yakar<br />Her sabah her sabah misk gibi kokar<br />Kayası toprağı taşı sılanın</p><p>Karac'oğlan eydür gelenler gider<br />Va'desi yetenler borcunu öder<br />Kuşlar yılda birkez sılaya gider<br />Onlar da terkini komaz sılanın</p></p></body></html>
