<!DOCTYPE html><html><head><title>Cebir Elem Şu Dağların Başından - Karacaoğlan - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Cebir Elem Şu Dağların Başından</h1><p><a href="/sarki-sozleri/sanatcilar/karacaoglan/index.html">Karacaoğlan</a></p><p><p>Cebir elem şu dağların başından<br />Avlayalım kekliğinden kuşundan<br />Samantı ırmağından pınar başından<br />Geçemem artıyor figanım dağlar</p><p>Yaz gelince soğuk pınarlar akar<br />Bitmiş geyik göbeği hoşça kokar<br />Salınıp güzelin seyrana çıkar<br />Gördükçe artıyor figanım dağlar</p><p><br />Lale sünbül biter dağın başında<br />Tutu kumru öter dağın peşinde<br />Ulu sular köpük atıp coşanda<br />Geçemem artıyor figanım dağlar</p><p>Karac'oğlan der ki derdim yetirdim<br />Gülün aldım reyhanını bitirdim<br />Küçücükten bir yar sevdim yitirdim<br />Kaldı koyağında gümanım dağlar</p></p></body></html>
