<!DOCTYPE html><html><head><title>Deniz Kenarında Yerler Hurmayı - Karacaoğlan - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Deniz Kenarında Yerler Hurmayı</h1><p><a href="/sarki-sozleri/sanatcilar/karacaoglan/index.html">Karacaoğlan</a></p><p><p>Deniz kenarında yerler hurmayı<br />Kılavuz gönderdim telli turnayı<br />Ak göğsün üstünde sandal düğmeyi<br />Çözüp gider bir gözleri sürmeli</p><p>Havayı da deli gönül havayı<br />Ay doğmadan şavkı vurdu ovayı<br />Türkmen kızı katarlamış mayayı<br />Çekip gider bir gözleri sürmeli</p><p><br />Dört yanında dört arab attan inerler<br />Yürü diye küheylana binerler<br />Güzellerin salağına konarlar<br />Konup göçer bir gözleri sürmeli</p><p>Başına almış bir incecik yemeni<br />Aramızdan kaldıralım gümeni<br />Ak topuk üstüne sandal tumanı<br />Boğup gider bir gözleri sürmeli</p><p>Karacaoğlan der lebin bal gibi<br />Geydiğin elbise sırma tel gibi<br />Reyhana karışmış gonca gül gibi<br />Kokup gider bir gözleri sürmeli</p></p></body></html>
