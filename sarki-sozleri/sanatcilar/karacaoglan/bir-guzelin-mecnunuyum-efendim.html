<!DOCTYPE html><html><head><title>Bir Güzelin Mecnunuyum Efendim - Karacaoğlan - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Bir Güzelin Mecnunuyum Efendim</h1><p><a href="/sarki-sozleri/sanatcilar/karacaoglan/index.html">Karacaoğlan</a></p><p><p>Bir güzelin mecnunuyum efendim<br />Hasretinden dertli sinem dağlıdır<br />Ne gündüzüm gündüz ne gecem gece<br />Benim gönlüm şu güzele bağlıdır</p><p>Yanaklar dopdolu imiş gül ilen<br />Aklım aldı serbest serbest salınan<br />Elin yari yeşil geymiş al ilen<br />Benim yarim sade geymiş bellidir</p><p><br />Bir yar sevdim bu alemde birinci<br />Koynuna saklamış ayva turuncu<br />Yar eline almış aşkın kılıncı<br />Çarha vurmuş benim için zağlıdır</p><p>Karac'oğlan yar köyünden gelirim<br />Eğlenirim dost yanında kalırım<br />Ben yarimi kokusundan bilirim<br />Zülüfleri misk-ü anber yağlıdır</p></p></body></html>
