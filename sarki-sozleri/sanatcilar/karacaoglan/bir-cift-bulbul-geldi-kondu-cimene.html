<!DOCTYPE html><html><head><title>Bir Çift Bülbül Geldi Kondu Çimene - Karacaoğlan - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Bir Çift Bülbül Geldi Kondu Çimene</h1><p><a href="/sarki-sozleri/sanatcilar/karacaoglan/index.html">Karacaoğlan</a></p><p><p>Bir çift bülbül geldi kondu çimene<br />Başı yeşil ayakları kırmızı<br />Bal akıyor lisanından lebinden<br />Al yanaklar alma gibi kırmızı</p><p>Benim yarim hem sultandır kamerdir<br />Tatlı canım o güzele kurbandır<br />İnci değil sedef değil mercandır<br />Ak kolunda kol bağısı kırmızı</p><p><br />Bahçemize üç gül diktim biterse<br />Şakıyıp dalında bülbül öterse<br />Benim vadem senden evvel yeterse<br />Mezarıma çift taş dikin kırmızı</p><p>Üç yıl oldu şu dağları aşalı<br />Beş yıl oldu kız sevdana düşeli<br />Kalk gidelim bizim oda döşeli<br />Döşemesi baştan başa kırmızı</p><p>Karac'oğlan der ki otur yanıma<br />Sana gelen kada tatlı canıma<br />Beni öldür bas ellerin kanıma<br />Desinler ki on parmağı kırmızı</p></p></body></html>
