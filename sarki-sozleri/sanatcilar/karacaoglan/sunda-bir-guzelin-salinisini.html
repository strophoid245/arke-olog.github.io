<!DOCTYPE html><html><head><title>Şunda Bir Güzelin Salınışını - Karacaoğlan - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Şunda Bir Güzelin Salınışını</h1><p><a href="/sarki-sozleri/sanatcilar/karacaoglan/index.html">Karacaoğlan</a></p><p><p>Şunda bir güzelin salınışını<br />Selviye benzettim dallar içinde<br />Irmak kenarında derya yüzünde<br />Kuğuya benzettim göller içinde</p><p>Yörü güzel yörü yolun basmazlar<br />Söyledip de şirin dilin kesmezler<br />Güzel sevmiş deyi çekip asmazlar<br />Koy ben de söylenem diller içinde</p><p>Benim yârim gelişinden bellidir<br />Ak elleri deste deste güllüdür</p><p>Eşinden ayrılan neden bellidir<br />Gezer melil melil iller içinde</p><p>Alına da deli gönül alına<br />Ciğerciğim aşk oduna deline<br />İller atlas geye çıkıp salına<br />Ko ben de kalayım çullar içinde</p><p>Karacaoğlan der ki işim zar m'ola<br />Aşk kemendi boynumuza dar m'ola<br />Acap yârim gibi güzel var m'ola<br />Hakk'ın yarattığı kullar içinde</p></p></body></html>
