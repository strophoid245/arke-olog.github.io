<!DOCTYPE html><html><head><title>Havalanma Deli Gönül Düşersin - Karacaoğlan - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Havalanma Deli Gönül Düşersin</h1><p><a href="/sarki-sozleri/sanatcilar/karacaoglan/index.html">Karacaoğlan</a></p><p><p>Havalanma deli gönül düşersin <br />Aşıklarda kibir olmaz can olur <br />Bu illeri sen de görsen şaşarsın <br />Güzellerde nice nazlar şan olur <br /> <br />Geze geze şu bağrımı pişirdim <br />Dost bağına yavru şahin uçurdum <br />Nice fırsat düştü ele kaçırdım <br />Benim halim dillere destan olur </p><p> <br />Göbeli'de bir dilbere düş oldum <br />Aklım şaştı kaygılara eş oldum <br />Aman beyler bakın ben bir hoş oldum <br />Ben aşıkım ateş olur yan olur <br /> <br />Karac'oğlan der ki bunda kalırım <br />Bu yavrunun derdinden ben ölürüm <br />Harun baba izin verse gelirim <br />İnsandır bu derviş olur han olur</p></p></body></html>
