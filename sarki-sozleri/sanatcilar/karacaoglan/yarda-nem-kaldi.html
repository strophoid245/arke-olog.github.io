<!DOCTYPE html><html><head><title>Yarda Nem Kaldı - Karacaoğlan - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Yarda Nem Kaldı</h1><p><a href="/sarki-sozleri/sanatcilar/karacaoglan/index.html">Karacaoğlan</a></p><p><p>Terkeyleyim seni hey kaşı keman<br />Vefası olmayan yârda ne kaldı<br />Hiç mi yok sevdiğim göğsünde iman<br />Beni mecnun eden yârda nem kaldı</p><p>Felek benden beter etsin hâlini<br />Ben ölürsem yadlar sarsın belini<br />Garip bülbül güle versin meylini</p><p>Figanım arttıran yârdan nem kaldı</p><p>Akar gözüm yaşı bir dem silinmez<br />Ko başım sağ olsun yâr mı bulunmaz<br />O yârin yanında kadrim bilinmez<br />Kadrimi bilmeyen yârda nem kaldı</p><p>Karacaoğlan der ki severim candan<br />Can esirgemezdim cananım senden<br />İşittim sevdiğim vazgeçmiş benden<br />Giderim gurbete daha nem kaldı</p></p></body></html>
