<!DOCTYPE html><html><head><title>Gayetle Bir Yavru Güzel Olmasa - Karacaoğlan - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Gayetle Bir Yavru Güzel Olmasa</h1><p><a href="/sarki-sozleri/sanatcilar/karacaoglan/index.html">Karacaoğlan</a></p><p><p>Gayetle bir yavru güzel olmasa <br />Ak gerdanda benler sırlanır mı <br />Var aklın yoksa bir kamile danış <br />Hiç güzel göğsünden yaralanır mı <br /> <br />Ak sayalar geyip karşımda durma <br />Ben kulun öldürüp kanına girme <br />Sevdiğim sinende kırmızı alma <br />Acep bir el vursam berelenir mi <br /> <br />Selviden yaseminden uzun boylu <br />Sevdiğim küçüksün var daha büyü </p><p>Eğlim eğlim olmuş kaşların yayı <br />Acep iğne vursam turalanır mı <br /> <br />Kısmetin varise gelir yemen'den <br />Kısmetin yoğise ne gelir elden <br />Hüccetim kadıdan beratım senden <br />Hiç yazılan yazı karalanır mı <br /> <br />Karac'oğlan der ki yar olmayınca <br />Hakkın divanına durulmayınca <br />Varıp ince bele sarılmayınca <br />Seninle davamız aralanır mı</p></p></body></html>
