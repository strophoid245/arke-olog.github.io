<!DOCTYPE html><html><head><title>Baharın Geldiğini Neden Bilelim - Karacaoğlan - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Baharın Geldiğini Neden Bilelim</h1><p><a href="/sarki-sozleri/sanatcilar/karacaoglan/index.html">Karacaoğlan</a></p><p><p>Baharın geldiğini neden bilelim<br />Bir gül bitmiş yapracığı düzgündür<br />Esen saba zülüfünden tel alır<br />Deli gönlüm bir yörüğe vurgundur</p><p>Dostumun yaylası derler bu dağı<br />Koynunda bitmiş de turuncu bağı<br />Yarim yaylamağa gelmiş otağı<br />Canım sana bu yaylalar vurgundur</p><p><br />Dostumun yaylası kayalı taşlı<br />Bakamam gerdana gözlerim yaşlı<br />Bir toprak perçemli bir hilal kaşlı<br />Uyandırman kömür gözlüm yorgundur</p><p>Karac'oğlan donatsalar donumu<br />Dosta doğru döndürseler yönümü<br />Bin yaşasam hesap etmem ölümü<br />Defter tutsam olancası bir gündür</p></p></body></html>
