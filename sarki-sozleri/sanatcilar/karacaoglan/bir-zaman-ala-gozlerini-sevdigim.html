<!DOCTYPE html><html><head><title>Bir Zaman Ala Gözlerini Sevdiğim - Karacaoğlan - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Bir Zaman Ala Gözlerini Sevdiğim</h1><p><a href="/sarki-sozleri/sanatcilar/karacaoglan/index.html">Karacaoğlan</a></p><p><p>Ala gözlerini sevdiğim dilber<br />Güzellikte yarim idin bir zaman<br />Gece gündüz kız sevdana yelerdim<br />Can içinde canım idin bir zaman</p><p>Ağır idin cilve ile naz ile<br />Sinemi doldurdun acı söz ile<br />Ahdım olsun konuşmaya kız ile<br />Sıdkı bütün yarim idin bir zaman</p><p><br />Al yanaktan akan ballar sanırdım<br />Top kara zülfünü teller sanırdım<br />Daha evvel değmez eller sanırdım<br />Burcu burcu kokar idin bir zaman</p><p>Her sabah her sabah gelem kapına<br />Kerpiç olam yapılayım yapına<br />Sen leyla ben de mecnun karşına<br />Kömür gözlüm yarim idin bir zaman</p><p>Karac'oğlan der ki mestin var imiş<br />Beni öldürmeğe kasdin var imiş<br />Daha benden başka dostun var imiş<br />Yad ellerle konuşmuşsun bir zaman</p></p></body></html>
