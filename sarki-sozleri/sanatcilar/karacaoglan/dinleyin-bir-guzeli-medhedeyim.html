<!DOCTYPE html><html><head><title>Dinleyin Bir Güzeli Medhedeyim - Karacaoğlan - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Dinleyin Bir Güzeli Medhedeyim</h1><p><a href="/sarki-sozleri/sanatcilar/karacaoglan/index.html">Karacaoğlan</a></p><p><p>Dinleyin bir güzeli medhedeyim<br />Yiğide nisbetle yürüyüşlünün<br />Can feda ederim şöyle sunaya<br />Bin türlü naz ile salınışlının</p><p>Kadife şalvarlı tül libaslının<br />Güvercin topuklu sarı mestlinin<br />Elleri kınalı kumru seslinin</p><p>Zülüfü gerdana tarayışlının</p><p>Entari geyinmiş frengi rengi<br />Yanakları kırmızı elmas irengi<br />Saçları topukla eyliyor cengi<br />Bir hüma bakışlı on dört yaşlının</p><p>Karac'oğlan der ki güzelin huyu<br />Hezeran çubuğuna benziyor boyu<br />Ab-ı kevser gibi lebinin suyu<br />Peynirdir dilleri ince dişlinin</p></p></body></html>
