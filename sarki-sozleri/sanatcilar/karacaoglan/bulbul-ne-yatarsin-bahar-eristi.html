<!DOCTYPE html><html><head><title>Bülbül Ne Yatarsın Bahar Erişti - Karacaoğlan - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Bülbül Ne Yatarsın Bahar Erişti</h1><p><a href="/sarki-sozleri/sanatcilar/karacaoglan/index.html">Karacaoğlan</a></p><p><p>Bülbül ne yatarsın bahar erişti<br />Akan sular göl olduğu zamandır<br />Kat kat oldu gül yaprağa karıştı<br />Gene bülbül kul olduğu zamandır</p><p>Gene bahar oldu açıldı güller<br />Figana başladı dalda bülbüller<br />Başka bir hal olup açtı sümbüller<br />Aşıkların del'olduğu zamandır</p><p><br />Gene bülbül bilir gülün halinden<br />Yeter deli oldum yarin elinden<br />Aşıp aşıp gelir yayla belinden<br />Yardan bize gel olduğu zamandır</p><p>Gene geldi türlü baharlar bağlar<br />Bülbül figan edip kamuyu dağlar<br />Türlü çiçeklerle bezenmiş dağlar<br />Ulu dağlar yol olduğu zamandır</p><p>Karac'oğlan der ki geçti çağlarım<br />Meyva vermez oldu gönül bağlarım<br />Aklıma geldikçe durmaz ağlarım<br />Gözüm yaşı sel olduğu zamandır</p></p></body></html>
