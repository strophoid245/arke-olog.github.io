<!DOCTYPE html><html><head><title>Yürü Bire Yalan Dünya - Karacaoğlan - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Yürü Bire Yalan Dünya</h1><p><a href="/sarki-sozleri/sanatcilar/karacaoglan/index.html">Karacaoğlan</a></p><p><p>Yürü bire yalan dünya<br />Sana konan göçer bir gün<br />İnsan bir ekin misâli<br />Seni eken biçer bir gün</p><p>Ağalar içmesi hoştur<br />O da züğürtlere güçtür<br />Can kafeste duran kuştur<br />Elbet uçar gider bir gün</p><p>Aşıklar der ki nolacak<br />Bu dünya mamur olacak<br />Haleb'i Osmanlı alacak<br />Dağı taşı katar bir gün</p><p><br />Yerimi serin bucağa<br />Suyumu koyam ocağa<br />Kafamı alın kucağa<br />Garip anam ağlar bir gün</p><p>Yer üstünde yeşil yaprak<br />Yer altında kefen yırtmak<br />Yastığımız kara toprak<br />O da bizi atar bir gün</p><p>Bindirirler cansız ata<br />İndirirler tuta tuta<br />Var dünyadan yol ahrete<br />Coşkun gider salın bir gün</p><p>Karacaoğlan der naşıma<br />Çok işler gelir başıma<br />Mezarımın baş taşına<br />Baykuş konar öter bir gün</p></p></body></html>
