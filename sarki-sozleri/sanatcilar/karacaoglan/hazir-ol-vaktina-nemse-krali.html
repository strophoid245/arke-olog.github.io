<!DOCTYPE html><html><head><title>Hazır Ol Vaktına Nemse Kralı - Karacaoğlan - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Hazır Ol Vaktına Nemse Kralı</h1><p><a href="/sarki-sozleri/sanatcilar/karacaoglan/index.html">Karacaoğlan</a></p><p><p>Hazır ol vaktına nemse kralı <br />Yer görünmez asker ile geliyor <br />Patriklerin inmiş tahttan diyorlar <br />Bir halife kalmış o da geliyor <br /> <br />Yetmiş bin var siyah postal giyecek <br />Seksen bin var allah allah diyecek <br />Doksan bin var tatlı cana kıyacak <br />Yüz bini de tatar han'dan geliyor </p><p> <br />Gelen ahmed paşam kendidir kendi <br />Altmış bin dal kılıç kusuru cündi <br />Kaçma kafir kaçma ölümün şimdi <br />Hacı bektaş veli kalkmış geliyor <br /> <br />Şevketli efendim sultanım vezir <br />Altmış bin kılıçlı yanında hazır <br />Deryalar yüzünde boz atlı hızır <br />Benli boz'a binmiş o da geliyor <br /> <br />Karac'oğlan der ki bunda durulmaz <br />Güleç yüze tatlı dile doyulmaz <br />Gökteki yıldızdan çoktur sayılmaz <br />Yedi iklim dört köşeden geliyor</p></p></body></html>
