<!DOCTYPE html><html><head><title>Hey Ağalar Bir Onulmaz Derdim Var - Karacaoğlan - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Hey Ağalar Bir Onulmaz Derdim Var</h1><p><a href="/sarki-sozleri/sanatcilar/karacaoglan/index.html">Karacaoğlan</a></p><p><p>Hey ağalar bir onulmaz derdim var <br />Olur olmaz yare açamıyorum <br />Bir yar için çıktım gurbet illere <br />Terk edip sılaya geçemiyorum <br /> <br />Ay mıdır gün müdür cihanı tutan <br />Cemalin görünce nurlara batan <br />Altın kafeslerde durmadan öten <br />Keklik mi turaç mı seçemiyorum <br /> </p><p>Her yiğidin devlet konmaz başına <br />Yar ağlatan doyar m'ola yaşına <br />Göğsü nakış nakış tavus kuşuna <br />Benzettim yavruyu seçemiyorum <br /> <br />Atın eşkini de yiğidin kıvı <br />Güzelin üstüne kurulur davı <br />Gökte gövel ördek şahinin avı <br />Açıp kanadımı uçamıyorum <br /> <br />Karac'oğlan der dünyanın ucu <br />Her kardaş diyene diyemem bacı <br />Ayrılık şerbeti ağıdan acı <br />Şu dünya malına içemiyorum</p></p></body></html>
