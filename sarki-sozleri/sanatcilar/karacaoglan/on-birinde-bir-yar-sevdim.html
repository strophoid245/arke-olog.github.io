<!DOCTYPE html><html><head><title>On Birinde Bir Yar Sevdim - Karacaoğlan - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>On Birinde Bir Yar Sevdim</h1><p><a href="/sarki-sozleri/sanatcilar/karacaoglan/index.html">Karacaoğlan</a></p><p><p>On birinde bir yar sevdim <br />Yeni açmış güle benzer <br />On ikide şeker şerbeti <br />Oğul vermiş bala benzer <br /> <br />On üçünde gözün süzer <br />Zülfünü gerdana düzer <br />Kargı kamış gibi uzar <br />Boyu servi dala benzer <br /> <br />On dördünde pek derbeder <br />Dostun ikrarını güder <br />Nere çeksem ora gider <br />Boynu toklu kula benzer <br /> <br />On beşinde yaşar yaşın <br />Her örnekten bağlar başın <br />Tenhalarda arar eşin <br />Tez alışkın tele benzer </p><p> <br />On altıda kurt bilekli <br />Yüreği hakka dilekli <br />Sağrısı yeşil örekli <br />Esen poyraz yele benzer <br /> <br />On yedide deli dolu <br />Hiç bilmez gittiği yolu <br />Has bahçenin gonca gülü <br />Kız turnada tele benzer <br /> <br />On sekizde göçer göçü <br />Kız oğlana bulur suçu <br />Gelinin ibrişim saçı <br />Kızın turnada tele benzer <br /> <br />On dokuzda olur hasta <br />Zülüfleri deste deste <br />Gelin şeker şerbet tasta <br />Kız petekte bala benzer <br /> <br />Naçar karacaoğlan naçar <br />Aşkın kitabını açar <br />Yiğirmide vaktı geçer <br />Geçmez akça pula benzer</p></p></body></html>
