<!DOCTYPE html><html><head><title>Altın Kafes İdi Benim Durağım - Karacaoğlan - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Altın Kafes İdi Benim Durağım</h1><p><a href="/sarki-sozleri/sanatcilar/karacaoglan/index.html">Karacaoğlan</a></p><p><p>Altın kafes idi benim durağım<br />Dost elinden yaralandı yüreğim<br />Evvel yakın idim şimdi ırağım<br />Felek beni nazlı yardan ayırdı</p><p>Dostumun yaylası çayır çimendi<br />Şu şirin dillerden ikrarın verdi<br />Yeminler eder de ayrılmam derdi</p><p>Felek beni nazlı yardan ayırdı</p><p>Kumaş olam arşın arşın yırtılam<br />Köle olam çarşılarda satılam<br />Vadem yetmedi ki ölem kurtulam<br />Felek beni nazlı yardan ayırdı</p><p>Der karacaoğlan yanam alışam<br />Akam gidem şu sulara karışam<br />Yok başına gelmiş varam danışam<br />Felek beni nazlı yardan ayırdı</p></p></body></html>
