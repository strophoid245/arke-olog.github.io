<!DOCTYPE html><html><head><title>Oynar (Nasıl Medhedeyim) - Karacaoğlan - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Oynar (Nasıl Medhedeyim)</h1><p><a href="/sarki-sozleri/sanatcilar/karacaoglan/index.html">Karacaoğlan</a></p><p><p>Nasıl medhedeyim şöyle güzeli <br />Elinde bergüzar gül ile oynar <br />Alma yanak kiraz dudak diş sedef <br />Espir ala gözler mil ile oynar <br /> <br />Cennete misaldir göğsünün ağı <br />Sineme basdın da ataştan dağı <br />Korkarım ki yad el bekler bu bağı <br />Bülbül eğlencesi gül ile oynar <br /> </p><p>İnciden mercandan beyaz yanağı <br />Meles gömlek koç yiğidin konağı <br />Seher vaktı ıssız koyma sulağı <br />Telli yeşil turnam göl ile oynar <br /> <br />Salavat getirsin cemalin gören <br />Bakışın turna da sekişin ceyran <br />Uğradığın yeri edersin viran <br />Bülbül has bahçede gül ile oynar <br /> <br />Karac'oğlan der ki kılayım nazar <br />Bilezik takmağa kolların çözer <br />Geyinmiş kuşanmış sallanır gezer <br />Gümüş kemer ince bel ile oynar</p></p></body></html>
