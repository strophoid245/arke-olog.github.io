<!DOCTYPE html><html><head><title>Sabahtan Uğradım Ben Bir Uşağa - Karacaoğlan - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Sabahtan Uğradım Ben Bir Uşağa</h1><p><a href="/sarki-sozleri/sanatcilar/karacaoglan/index.html">Karacaoğlan</a></p><p><p>Sabahtan uğradım ben bir uşağa <br />Hayran oldum belindeki kuşağa <br />Döşeneli kutnu yüzlü döşeğe <br />Beğenmez yastığı kol ister gönül <br /> <br />Irganayım ala beşik içinde <br />Görüneyim güzellerin göçünde <br />Kamalaklı kara ardıç içinde <br />Kırmızı önlüklü yar ister gönül <br /> </p><p>Karlı karlı dağlarından aştığım <br />Soğuk soğuk sularını içtiğim <br />Elvan elvan düğmelerin çözdüğüm <br />Şimdi ince bele kol ister gönül <br /> <br />Bir selam gönderdim küçücük dosta <br />Yalnız yollasın gül deste deste <br />Kalmışım gurbette olmuşum hasta <br />Yarin yaylasından kar ister gönül <br /> <br />Karac'oğlan der ki ben de akayım <br />Akayım da yar bendini yıkayım <br />Eğil güzel al yanaktan öpeyim <br />Yanağı gamzeli yar ister gönül</p></p></body></html>
