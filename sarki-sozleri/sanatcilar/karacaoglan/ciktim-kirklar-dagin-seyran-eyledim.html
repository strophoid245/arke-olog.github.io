<!DOCTYPE html><html><head><title>Çıktım Kırklar Dağın Seyran Eyledim - Karacaoğlan - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Çıktım Kırklar Dağın Seyran Eyledim</h1><p><a href="/sarki-sozleri/sanatcilar/karacaoglan/index.html">Karacaoğlan</a></p><p><p>Çıktım kırklar dağın seyran eyledim<br />Salınarak gider yolu hama'nın<br />Yel vurdukça dertli dolap iniler<br />Burcu burcu kokar gülü hama'nın</p><p>Heves kaldım pınarının başına<br />Altın yağmış toprağına taşına<br />Ulu camisinin kandil başına<br />Altın şamdanı da yanar hama'nın</p><p><br />Kudretinden yapılmıştır yapısı<br />Kalem kaşlı güzelinin hepisi<br />Aldı beni çarşısının kokusu<br />Çarşılarda gülü kokar hama'nın</p><p>Karac'oğlan der ki kal benim yurdum<br />Terkettiğim sılayı burda buldum<br />Güzeli çok diye eğlendim kaldım<br />Kalem kaşlı güzelleri hama'nın</p></p></body></html>
