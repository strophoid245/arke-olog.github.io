<!DOCTYPE html><html><head><title>Divane Gönlümün Bulanması Var - Karacaoğlan - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Divane Gönlümün Bulanması Var</h1><p><a href="/sarki-sozleri/sanatcilar/karacaoglan/index.html">Karacaoğlan</a></p><p><p>Divane gönlümün bulanması var<br />Çıkarım dağlarda gezer yürürüm<br />Elime aldım aşk meş'alesini<br />Sinemi odlara yakar yürürüm</p><p>İntizar eyledin büktün belimi<br />Nice edeyim şu halkın dilini<br />Başıma sokunmam yarin gülünü<br />Elime aldım ben kokar yürürüm</p><p><br />Ala gözlü baharımdır yazımdır<br />Gidi rakıb kara kışım güzümdür<br />Vilayet hünkarın seyran bizimdir<br />Göze yasak olmaz gezer yürürüm</p><p>Karac'oğlan eydür ah-u zarımdır<br />Bu dünyada hasret benim yarimdir<br />Gahi bir bulanmak kisb-i karımdır<br />Tuna seli gibi akar yürürüm</p></p></body></html>
