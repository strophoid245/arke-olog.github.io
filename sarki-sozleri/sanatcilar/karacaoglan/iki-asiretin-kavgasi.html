<!DOCTYPE html><html><head><title>İki Aşiretin Kavgası - Karacaoğlan - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>İki Aşiretin Kavgası</h1><p><a href="/sarki-sozleri/sanatcilar/karacaoglan/index.html">Karacaoğlan</a></p><p><p>Avşar'dan cerid'e bir selam geldi <br />Cerid'den avşar'a bir gulam gitti <br />Merdanlar içinden seçilsin deyi <br />Şehitler gömleği biçilsin deyi <br /> <br />Recep oğlu der ki bende naçarım <br />Sağ olursam karaçay'ı geçerim <br />Girgin deve gibi köpük saçarım <br />Yurdum lale gülü konarım demiş <br /> <br />Emirz'oğlu der ki kalkın görelim <br />Emmili dayılı cenge girelim <br />Geldi düşmanımız karşı varalım <br />Avşar döğüşünü bilirim demiş <br /> <br />Recep oğlu der ki hel ali veli <br />Beli sırma tirkeş kantar cıdalı <br />Bin atlım biniyor beş yüz deli <br />Yiğidi meydana dökerim demiş <br /> <br />Emirz'oğlu der ki gönlüm farımaz </p><p>Nice karlı dağlarım var erimez <br />Avşar kurnazı derler beri gelmez <br />Değirmen deresi'n geçirmem demiş <br /> <br />Recep oğlu der ki gözlerim bağlı <br />Yetersem üstüne ağalı beyli <br />Tavlamızda çifte güheylan bağlı <br />Lice'den yanını alırım demiş <br /> <br />Emirz'oğlu der ki medet mestime <br />Üç tuğlu isen de gelme üstüme <br />Selam gitti yarenime dostuma <br />Kurt kulağı'n beri geçirmem demiş <br /> <br />Recep oğlu der ki medet mestine <br />Üç tuğlu isen de geldim üstüne <br />Kurt kulağı donansın kanlı posta <br />Eğlen kanadını kırarım demiş <br /> <br />Dinle karac'oğlan neyledi netti <br />Emirz'oğlu yeri yurdu unuttu <br />Gine recep oğlu dediğin etti <br />Göçer midilli'ye inerim demiş</p></p></body></html>
