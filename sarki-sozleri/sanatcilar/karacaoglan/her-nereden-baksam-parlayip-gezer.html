<!DOCTYPE html><html><head><title>Her Nereden Baksam Parlayıp Gezer - Karacaoğlan - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Her Nereden Baksam Parlayıp Gezer</h1><p><a href="/sarki-sozleri/sanatcilar/karacaoglan/index.html">Karacaoğlan</a></p><p><p>Her nereden baksam parlayıp gezer <br />Sunam gözyaşını göle düşürür <br />Şehri gibi mor beliğin parlatır <br />Atar sünbül saçın bele düşürür <br /> <br />Çölleri vermişler akça ceyrana <br />Baykuşa vermişler ıssız virana </p><p>Yarinden ayrılan döner pervane <br />Bülbül figanını güle düşürür <br /> <br />Güzel olan gül benzini soldurmaz <br />Her olur olmaza meyil aldırmaz <br />Yiğit olan gizli sırrın bildirmez <br />Kötüler sevdiğin dile düşürür <br /> <br />Karac'oğlan diyor böyle kalırsa <br />Bahri gibi ummanlara dalarsa <br />Her ne zaman gönül yarin dilerse <br />Irak yakın demez yola düşürür</p></p></body></html>
