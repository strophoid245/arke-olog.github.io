<!DOCTYPE html><html><head><title>Belli Belli Bağlarının Boranı - Karacaoğlan - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Belli Belli Bağlarının Boranı</h1><p><a href="/sarki-sozleri/sanatcilar/karacaoglan/index.html">Karacaoğlan</a></p><p><p>Belli belli bağlarının boranı<br />Çift çift olmuş çöllerinin ceranı<br />Sana derim sana munbuç viranı<br />Çarşısında çağrışan dellallar hanı</p><p>Munbuç'un kapısı altın tokalı<br />Kimse yaptırmamış felek yıkalı<br />Ulu şadırvanlı çatal peykeli<br />Peykelerinde abdest alanlar hanı</p><p><br />Gider gider yol üstünde dururum<br />Kara taş dibinde sular görürüm<br />Bağ bahçe yetirip güller korurum<br />Tomurcuk gülünü derenler hanı</p><p>Öğlenedek kalkmaz başımın pusu<br />Silindi kalmadı kalbimin pası<br />Kulağım duymuyor bir ezan sesi<br />Minareden sala verenler hanı</p><p>Karac'oğlan yavuz ata binerdi<br />Üstümüzde avcu kuşlar dönerdi<br />Ha deyince beş yüz atlı sünerdi<br />Akça ceranları kovanlar hanı</p></p></body></html>
