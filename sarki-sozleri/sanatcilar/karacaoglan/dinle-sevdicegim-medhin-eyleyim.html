<!DOCTYPE html><html><head><title>Dinle Sevdiceğim Medhin Eyleyim - Karacaoğlan - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Dinle Sevdiceğim Medhin Eyleyim</h1><p><a href="/sarki-sozleri/sanatcilar/karacaoglan/index.html">Karacaoğlan</a></p><p><p>Dinle sevdiceğim medhin eyleyim<br />Açılmış baharda gülün sevdiğim<br />Şirin'in aşkına söylen sözünü<br />Şeyda bülbül gibi dilin sevdiğim</p><p>Bedirlendin doğdun yüce felekten<br />Cemalin seçilmez hörü melekten<br />Meles gömleğini attın bilekten<br />Güneş gibi parlar kolun sevdiğim</p><p>Kirpiklerin hançer can alır gözün<br />Yüreğime koydun ateşin közün<br />Daha görmedim hiç kimsenin yüzün<br />Getirdin beni de ele sevdiğim</p><p>Kaşların hilaldir gözlerin ala<br />Bülbül figan etti şol gonca güle</p><p>Bilemem nettim beni getirdin ele<br />Güldürdün bak beni bile sevdiğim</p><p>Güzellikte kemalini bulmuşsun<br />Uğrun uğrun bir dosta selam vermişsin<br />Bin bir çiçekten rengin almışsın<br />Döndürmüşsün rengin güle sevdiğim</p><p>Zülfün teline asılam dar deyi<br />Gonca güle el uzadam har deyi<br />Koynunda bir çift tomurcuk var deyi<br />Kondurdum bülbülü güle sevdiğim</p><p>Karac'oğlan der ki kendi halinde<br />Söylenir sözümüz elin dilinde<br />Veririm sevdiğim canı yolunda<br />Geyin kırmızıyı alı sevdiğim</p></p></body></html>
