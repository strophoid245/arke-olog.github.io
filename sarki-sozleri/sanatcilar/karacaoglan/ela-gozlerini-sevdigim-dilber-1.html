<!DOCTYPE html><html><head><title>Ela Gözlerini Sevdiğim Dilber 1 - Karacaoğlan - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Ela Gözlerini Sevdiğim Dilber 1</h1><p><a href="/sarki-sozleri/sanatcilar/karacaoglan/index.html">Karacaoğlan</a></p><p><p>Ela gözlerini sevdiğim dilber<br />Göster cemalini görmeye geldim<br />Şeftalini derde derman dediler<br />Gerçek mi sevdiğim sormaya geldim</p><p>Gündüz hayallerim gece düşlerim<br />Uyandıkça ağlamaya başlarım<br />Sevdiğim üstünde uçan kuşların<br />Tutup kanatlarından kırmaya geldim</p><p>Senin aşıkların gülmez dediler<br />Ağlayıp yaşını silmez dediler<br />Seni saran yiğit ölmez dediler<br />Gerçek mi efendim sarmaya geldim</p><p>Senin işin yiyip içmek dediler</p><p>Yaran ile konup göçmek dediler<br />Göğsün cennet koynun uçmak dediler<br />Hak nasip ederse görmeye geldim</p><p>Mail oldum senin ince beline<br />Canım kurban olsun tatlı diline<br />Aşık olup senin hüsnün bağına<br />Kırmızı gülleri dermeye geldim</p><p>Karac'oğlan der ki işin doğrusu<br />Gökte melek yerde huma yavrusu<br />Söyledim ben sana sözün doğrusu<br />Soyunup koynuna girmeye geldim</p><p>(Ek Dörtlük)<br />Sarı gülüm elden ele gezerim<br />Ela gözlü yari candan severim<br />Dediler o güzel sararıp solmuş<br />Hak nasip ederse dermeye geldim</p></p></body></html>
