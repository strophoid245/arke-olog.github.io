<!DOCTYPE html><html><head><title>Ela Gözlüm Ben Bu Elden Gidersem - Karacaoğlan - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Ela Gözlüm Ben Bu Elden Gidersem</h1><p><a href="/sarki-sozleri/sanatcilar/karacaoglan/index.html">Karacaoğlan</a></p><p><p>Ela gözlüm ben bu elden gidersem<br />Zülfü perişanım kal melül melül<br />Kerem et aklından çıkarma beni<br />Ağla gözyaşını sil melül melül</p><p>Elvan çiçekleri takma başına<br />Kudret kalemini çekme kaşına<br />Beni unutursan doyma yaşına<br />Gez benim aşkımla yol melül melül</p><p><br />Yiğit ey sevdiğim sen seni gözet<br />Karayı bağla da beyazı çöz at<br />Doldur ver badeyi bir daha uzat<br />Ayrılık şerbetin sal melül melül</p><p>Karac'oğlan der ki ölüp ölünce<br />Ben de güzel sevdim kendi halimce<br />Varıp gurbet ele vasıl olunca<br />Dostlardan haberim al melül melül</p></p></body></html>
