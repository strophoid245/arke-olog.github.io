<!DOCTYPE html><html><head><title>Ömrüm Uzun Eyle Ey Bari Hüda - Karacaoğlan - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Ömrüm Uzun Eyle Ey Bari Hüda</h1><p><a href="/sarki-sozleri/sanatcilar/karacaoglan/index.html">Karacaoğlan</a></p><p><p>Ömrüm uzun eyle ey bari hüda <br />Hamd-ü sena şükür etmek isterim <br />Çalışıp kazanıp nefis taamlar <br />Dişlerim var iken yemek isterim <br /> <br />Açıldı da ağzın söyler zebanlar <br />Sana muhtaç bunca şahlar gedalar <br />Al yeşil hırkalar türlü libaslar <br />Böylece münasip geymek isterim <br /> <br />Bir küheylan at ver istemem eşek <br />Üstü kaplan postu tek olsun öşek <br />Kuş tüyünden yastık yumuşak döşek <br />Keçeler içinde yatmak isterim <br /> <br />Bir güzel isterim ahu bakışlı <br />Gerdanı bir karış benli nakışlı <br />İnci dişli olsun hem kara kaşlı <br />Boynuna sarılıp yatmak isterim <br /> <br />Kalk gönül gezelim helva alayına <br />Ol helvalar da dişe kolayına <br />Her akşama da pirinç pilavına <br />Kahvaltıda ballı kaymak isterim <br /> <br />Bamyayı severim dolma hoş olur <br />Ballı börek pişer içi boş olur <br />Hele zerdali yanında hoş olur <br />Yedikçe tadına doymak isterim <br /> <br />Sütlü ile tek helise olaydı <br />Tavuk kızartması sahna olaydı <br />O tel helvası da dişe kolaydı <br />Aranmaz üşenmez emek isterim <br /> </p><p>İçli köfte gerek yola gidene <br />Bumbar dolması benzer harane <br />Baklava ile börek şifa bedene <br />Yedikçe ellerim yumak isterim <br /> <br />Kar turunç olmasa günde yüz serçe <br />Ya kuzu doldurması nere kaça <br />Seherden evvel de ekşili paça <br />Limon bulunmazsa somak isterim <br /> <br />O güzel meyveler bittiği zaman <br />Toplayın getirin cümleden heman <br />Dediler lezzetli şol adıyaman <br />Anın da kabuğunu soymak isterim <br /> <br />Nerede kaldı şekerli kurabiye <br />Ne demeli fırın eti kebaba <br />Bazılar da su mu katar şaraba <br />Neme lazım adın demek isterim <br /> <br />Kocadım ihtiyar oldum kardaşlar <br />Halime rahmedin bakın yoldaşlar <br />Döküldü ağzımda kalmadı dişler <br />Yağlıca höşmerim koymak isterim <br /> <br />Yedirdin içirdin hepsi de yalan <br />Ahır ömrümüzü ederler talan <br />Bu sözüm dinleyip nasihat alan <br />İşitip tutanı duymak isterim <br /> <br />Azrail göğsüme çöktüğü zaman <br />Öyle bilin halim perişan yaman <br />Bülbülüm kafesten uçtuğu zaman <br />Cesedimi kabre koymak isterim <br /> <br />Karac'oğlan der ki böyle kalaydım <br />Zahir batın muradıma ereydim <br />Ol gün dahi cemalini göreydim <br />Hakk'ın didarını görmek isterim</p></p></body></html>
