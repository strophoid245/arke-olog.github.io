<!DOCTYPE html><html><head><title>Deli Gönül Gezer Gezer Gelirsin - Karacaoğlan - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Deli Gönül Gezer Gezer Gelirsin</h1><p><a href="/sarki-sozleri/sanatcilar/karacaoglan/index.html">Karacaoğlan</a></p><p><p>Deli gönül gezer gezer gelirsin<br />Arı gibi her çiçekten alırsın<br />Nerde güzel görsen orda kalırsın<br />Ben senin derdini çekemem gönül</p><p>Santur mu istersin saz mı istersin<br />Ördek mi istersin kaz mı istersin<br />Tomurcuk memeli kız mı istersin</p><p>Ben senin derdini çekemem gönül</p><p>Çıkıp yücelere bakmak istersin<br />Coşkun sular gibi akmak istersin<br />Her güzelle yatıp kalkmak istersin<br />Ben senin derdini çekemem gönül</p><p>Karacaoğlan der ki okuyam yazam<br />Keleş değilim ki kervanlar bozam<br />Giyinem kuşanam bir hoşça gezem<br />Ben senin derdini çekemem gönül</p></p></body></html>
