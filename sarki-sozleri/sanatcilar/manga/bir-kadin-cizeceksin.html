<!DOCTYPE html><html><head><title>Bir Kadın Çizeceksin - Manga - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Bir Kadın Çizeceksin</h1><p><a href="/sarki-sozleri/sanatcilar/manga/index.html">Manga</a></p><p><p>Ne kadar oldu bu hayata geleli<br />“Söyle, ne olacaksın büyüyünce” diye sorulan sorular tarih oldu,<br />ama senin kafan hala dolu<br />İşte benim, işte senin, işte onun diye paylaşıyorsun hayatı üç kuruş sevginle<br />Ne? O da mı aldattı seni be?<br />Eee? Ne kaldı geriye?<br />Bak sen ne yazık ki klasik bir tablosun dostum<br />Ne yaparsan yap boşsun<br />Tamam okumuşsun, ama yetmez, sadece bununla dertler bitmez<br />Çıkacaksın kabuğundan, bunalımdan kurtaracaksın kendini<br />Ona göre yaşamayı bırakıp döneceksin gerçeklere,<br />Ama önce:</p><p>Bir kadın çizeceksin<br />O’nun gibi bırakıp gitmeyecek<br />Saklayıp gömeceksin (ki senden başka)<br />Kimseler sevemeyecek</p><p>Şimdi bunlar yetmez gibi bir de kendini aşka mı bıraktın, hadi be<br />Bırak adam gibi şeylerle uğraşmayı<br />Herkes gibi takıl yaşa hayatını<br />Takılamıyorsan bile rol yap, ne yap et ama yarat kendi yalan dünyanı<br />Çünkü bunlar para ediyor baksana sevgi bile yalan olmuş,<br />Piyasada kavrulmuş, herkes kudurmuş,<br />“Canım” dediğin bile arkandan vurmuş<br />Tüm bunları bilerek yaşa ve sakın!<br />Ama sakın içindekileri tüketeyim deme<br />Bir gün gelecek göstereceksin kendini, sevgini, neler istediğini<br />Şimdilik alacaksın eline kalemi, kusacak dökeceksin nefretini</p><p>Bir kadın çizeceksin<br />O’nun gibi bırakıp gitmeyecek<br />Saklayıp gömeceksin (ki senden başka)<br />Kimseler sevemeyecek</p><p>Birden duracaksın soracaksın kendine<br />Neden bu düzen böyle, neden herkes sahte<br />Sonra bakacaksın, göreceksin çaren yok<br />Devam edeceksin yalandan yaşamaya</p><p>Bir gün gelecek göstereceksin kendini, sevgini, neler istediğini<br />Şimdilik alacaksın eline kalemi, kusacak dökeceksin nefretini<br />Çıkacaksın kabuğundan, bunalımdan kurtaracaksın kendini<br />Ona göre yaşamayı bırakıp döneceksin gerçeklere…</p></p></body></html>
