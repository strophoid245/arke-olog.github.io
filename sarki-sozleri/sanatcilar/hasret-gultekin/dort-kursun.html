<!DOCTYPE html><html><head><title>Dört Kurşun - Hasret Gültekin - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Dört Kurşun</h1><p><a href="/sarki-sozleri/sanatcilar/hasret-gultekin/index.html">Hasret Gültekin</a></p><p><p>Bedrettin yiğitleri ufka baktılar.<br />Gitgide yaklaşıyordu toprağın sonu<br />Fermanlı bir ölüm kuşunun kanatlarıyla.<br />Oysa ki onlar bu toprağı,<br />Bu kayalardan bakanlar, onu,<br />Üzümü, inciri, narı,<br />Tüyleri baldan sarı,<br />Sütleri baldan koyu davarları,<br />İnce belli, aslan yeleli atlarıyla<br />Duvarsız ve sınırsız<br />Bir kardeş sofrası gibi açmıştılar.</p><p>Bedrettin yiğitleri şehzade ordusunun karşısına çıktılar.<br />Dikişsiz ak libaslı ,<br />baş açık ,<br />yalınayak ve yalın kılıçtılar.</p><p>Mübalâğa cenk olundu.</p><p>Aydın'ın türk köylüleri,<br />Sakızlı rum gemiciler,<br />Yahudi esnafları,<br />On bin mülhid yoldaşı Börklüce Mustafa'nın<br />Düşman ormanına on bin balta gibi daldı.</p><p>Göğsümde dört kurşun yarası,<br />Göğsümde dört pencere.</p><p>Bir tanesi bile kalmasın kapalı,</p><p>Bir damla kan bile düşmesin toprağa,<br />Silerlerse burdan bir gün burdan bu kanı,<br />Kalk ayağa kuş ol, beni şakı.</p><p>On binler verdi sekiz binini..</p><p>Yenildiler.</p><p>Yenenler, yenilenlerin<br />Dikişsiz, ak gömleğinde sildiler kılıçlarının kanını.<br />Ve hep beraber söylenen bir türkü gibi<br />Hep beraber kardeş elleriyle işlenen toprak<br />Edirne Sarayı'nda damızlanmış atların<br />Eşildi nallarıyla.<br />Ve teker teker,<br />Bir an içinde,<br />Omuzlarında dilim dilim kırbaç izleri,<br />Yüzleri kan içinde<br />Geçer çıplak ayaklarıyla yüreğime basarak<br />Geçer aydın ellerinden karaburun mağlûpları..</p><p>Göğsümde dört kurşun yarası,<br />Göğsümde pencere.</p><p>Bir pencere, hürriyet yaylasına,<br />Bir pencere, kardeşlik ormanına,<br />Bir pencere, mutluluk denizine,<br />Bir pencere, dünya bahçesine.</p></p></body></html>
