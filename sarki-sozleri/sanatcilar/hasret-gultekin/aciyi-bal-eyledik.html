<!DOCTYPE html><html><head><title>Acıyı Bal Eyledik - Hasret Gültekin - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Acıyı Bal Eyledik</h1><p><a href="/sarki-sozleri/sanatcilar/hasret-gultekin/index.html">Hasret Gültekin</a></p><p><p>Bak şu bebelerin güzelliğine<br />Kaşı destan gözü destan<br />Elleri kan içinde<br />Kör olasın demiyorum<br />Kör olma da gör beni</p><p>Damda birlikte yatmışız<br />Öküzü hoşça tutmuşuz<br />Koyun değil şu dağlarda<br />San kendimizi gütmüşüz</p><p>Hor baktık mı karıncaya<br />Kırdık mı kanadını serçenin<br />Ya nasıl kıyarız insana</p><p>Sen olmazsan öldürmek ne<br />Çürümek ne zindanlarda<br />Özlem ne ayrılık ne<br />Yokluk ne yoksulluk ne<br />İlenmek ne dilenmek ne</p><p>İşsiz güçsüz dolanmak ne<br />Gün gün ile barışmalı<br />Kardeş kardeş duruşmalı<br />Koklaşmalı söyleşmeli<br />Korka korka yaşamak ne</p><p>Körolasın demiyorum,<br />Körolma da gör beni..</p><p>Ekildik, toprak olduk<br />Çekildik, bayrak olduk<br />Döküldük, yaprak olduk<br />Geldik bugüne</p><p>Ekmeği bol eyledik<br />Acıyı bal eyledik<br />Sıratı yol eyledik<br />Geldik bugüne</p><p>Hor baktık mı karıncaya<br />Kırdık mı kanadını serçenin<br />Ya nasıl kıyarız insana</p></p></body></html>
