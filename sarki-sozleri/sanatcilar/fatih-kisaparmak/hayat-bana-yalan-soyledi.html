<!DOCTYPE html><html><head><title>Hayat Bana Yalan Söyledi - Fatih Kısaparmak - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Hayat Bana Yalan Söyledi</h1><p><a href="/sarki-sozleri/sanatcilar/fatih-kisaparmak/index.html">Fatih Kısaparmak</a></p><p><p>İlk kez hesaplaşıyorum kendimle <br />Tuhaftır kalemi,kağıdı ve seni onca sevmeme rağmen <br />Sana ilk kez yazıyorum <br />Şimdi sen yoksun,seni düşünmek var <br />Çocukken de seni düşünürdüm her gece <br />Radyo dinler,şiir yazardım <br />Her Çarşamba pazara giderdik annemle <br />Babam maaş aldığında baklava yerdik <br />Dondurmayı da çok severdik <br />Ablam üç top yerdi,ben iki top <br />Yalnızca bu yüzden kavga ederdik <br />Oysa hayatımın vazgeçilmeziydi ablam <br />Onun da yüzü hiç gülmedi,hayırsızın birine kaçıp mahvetti <br />hayatını <br />Aklımdan hiç çıkmaz gittiği günkü karanlıklar <br />Hüznümü büyüttüm o günden beri,kendimi değil <br />Gözlerimde hala bir çocuk ağlar <br />Düşlerimi gezdirdiğim bulutlar bir tohumun özlemiydi çiçeğe <br />Ve hala kulaklarımda annemin sesi <br />Bitirsen şu okulu,bir işe girsen <br />Şiirle karın doymadığı doğruydu <br />Bak Cemil okudu mühendis oldu <br />En güzel kızıyla evlendi Üsküdar'ın <br />Evini de aldı arabasını da <br />Bense bağlama çalardım kendi halimce <br />Sesim güzelmiş öyle derlerdi <br />Nereden bilirdim hep hüzün türküleri söyleyeceğimi <br />Hayat bana yalan söyledi </p><p>Mektuplar yazardım Almanya'daki abime <br />Okulu bitireceğime söz verirdim <br />Masum düşlerimin o en sürgün adasında <br />Bakışları uzaklara dalıp giden şarkılar <br />Ve mevsimsiz solmuş bir çiçek gibi <br />Ayaklar altında nasıl ezilirse umut <br />Benim de güneşimi işte öyle çaldılar <br />Öyle tutsak aldılar sevinçlerimi <br />Sensiz geçen her günü hesabıma yazdılar <br />Şimdi öyle uzak ki çay içip,simit yediğimiz o günler <br />Kardeşine karne hediyesi uçurtma yaptığım günler öyle uzak <br />ki </p><p>Oysa saçaklarda titreyen bir serçenin ekmek tanesine kanat <br />çırpması <br />Ve bir anne duası kadar içten sevmiştim seni <br />Fener stadında beşiktaş maçı ve parasızlığımız devam <br />ederken <br />Bütün mavilerimi sana vermiştim <br />Kaybetmek alnıma yazılmış sanki,olmadı bitanem <br />Hayat bana yalan söyledi </p><p>Babanın tayini çıkıp da gittiğiniz o kış <br />Yine pençe yaptırmıştık ayakkabılarımıza <br />Sana söyleyemedim ama işten ayrılmıştı babam <br />Kapanmıştı çalıştığı lokanta <br />Senet zamanları daha bir çökerdi omuzları <br />Ve akşam trenlerinin işçi yorgunluğuyla daha bir uzardı <br />raylar <br />Sitemlerim bile eğlenmişti hayata <br />Öfkeli bir yanardağ isyanlara uyanmıştı <br />Üstelik sen de yoktun artık <br />Oysa yalnızca sen öpmüştün gözlerimi <br />Bir yanı hep eksik kalmış çocukluğumun <br />Aslında her insan biraz yenikti hayata ve biraz küskün <br />Son trende kaçınca son istasyondan öyle kalakalırdık <br />Yorgun ve üzgün <br />Kendime düşmanlığım bu yüzden <br />Hep kendime pişmanlığım <br />Şimdi her şeyim yarım <br />Fotoğrafının arkasına ne yazdığımı bile çoktan unuttum <br />Bir silahım olsaydı bir silahım <br />Yoksulluğu şakağından,kaybetmeyi kalbinden <br />Ve sensizliği alnının tam ortasından vururdum <br />Düzmece duygular harcım değildi <br />Uzak denizlerin fırtınasıydım <br />Karlı dağların kekliği <br />Yoksuldum yoksul olmasına ama onurluydum <br />Şimdi ne sen varsın ne o eski sevdalar <br />Olsun üstüme devrilse de bu sağır karanlık <br />Akşam olur şairlere gün doğar <br />Bir kerecik söyle demiştin <br />Söyleyememiştim hani <br />İşte şimdi söylüyorum <br />Seni Seviyorum</p></p></body></html>
