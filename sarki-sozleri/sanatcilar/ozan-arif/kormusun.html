<!DOCTYPE html><html><head><title>Körmüsün - Ozan Arif - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Körmüsün</h1><p><a href="/sarki-sozleri/sanatcilar/ozan-arif/index.html">Ozan Arif</a></p><p><p>Ey Türkoğlu... Kendine gel kendine!<br />Devletini deliyorlar kör müsün?<br />Düşmeyelim şu Batı`nın fendine<br />Kırk elekten eliyorlar, kör müsün?</p><p>Batı hep böyledir, borç verir önden,<br />Vatan ister vatan, yurt ister senden.<br />İktisadî yönden, coğrafi yönden,<br />Kuşatmaya alıyorlar, kör müsün?</p><p>`Türkiye, Türklerden nasıl alınır?`<br />Hesabı yapanla dost mu olunur?<br />Hangi dağda hangi maden bulunur,<br />Bizden iyi biliyorlar, kör müsün?</p><p>Batılı diyor ki `şu kanun gerek`,<br />Biz de sanıyoruz bal ile börek.<br />`İnsan hakkı`, `demokrasi` diyerek,<br />Ne hainler buluyorlar, kör müsün?</p><p>Hain çünkü; bunlar almış doları,<br />Alınca Batı`ya vermiş yuları;<br />Bunlar şu AB`nin kadim kulları!<br />AB diye meliyorlar, kör müsün?</p><p>Bazınız belki der; `kim bunlar, nerde?`<br />Nerde deme nerde, bunlar her yerde;<br />Şehirde, kazada, hatta köylerde,<br />Akılları çeliyorlar, kör müsün?</p><p>Bunların içinde kim yok ki, oof, of!.<br />Kimisi medyatör, kimisi prof.<br />Seçtiklerin bile kof çıktılar kof,<br />Aynı telden çalıyorlar, kör müsün?</p><p>Son seçimde vebal attın boynundan,<br />Müslüman seçmiştin, emindin bundan!.<br />Bunun bile haç çıkıyor koynundan,<br />Frenk k..ı yalıyorlar, kör müsün?</p><p>İşte bu AB`ci aydın(!) zevatlar;<br />AB`yi överken göbeği çatlar!..<br />Pamuklar, yamuklar, bazı g...tlar,<br />Ermenici oluyorlar, kör müsün?</p><p>AB için her bağımız hiç artık,<br />Kan bağıymış, dil bağıymış geç artık,</p><p>Türkiye`de Türküm demek güç artık,<br />Türk adını siliyorlar, kör müsün?</p><p>AB ne yapıyor, bak vurup vurup?..<br />Mozaik diyorlar mermeri kırıp!..<br />Kürt`ü Türk`ten, Türk`ü Kürt`ten ayırıp,<br />Dilim dilim diliyorlar, kör müsün?..</p><p>Sonra Kürt`ün çocuğunu kandırıp,<br />`Hasan Sabbah` gibi tam inandırıp,<br />Büyütüp besleyip, silahlandırıp,<br />Üstümüze salıyorlar, kör müsün?</p><p>Bırak be milletim, gafleti bırak!<br />Aç gözünü artık, şu piçlere bak!<br />Vatanında bayrağını yırtarak,<br />Ay-Yıldız`ı yoluyorlar, kör müsün?</p><p>Açık artık felakete gittiğin,<br />Günden güne tükendiğin, bittiğin!<br />Davul zurna ile asker ettiğin,<br />Evlatların ölüyorlar, kör müsün?</p><p>Kör müsün diyorum, hiç kızma, affet;<br />Zıvanadan çıktım, nedir bu gaflet?<br />Savaş var karşında devlet yok devlet,<br />Sinsî sinsî geliyorlar, kör müsün?</p><p>Bakın `yankiler`le verip el ele,<br />Çakalken it oldu iki hergele!..<br />Talabani bile, Barzani bile,<br />Paçamıza dalıyorlar, kör müsün?</p><p>Zaten PKK`yı kuran da Batı,<br />Kurup arkasında duran da Batı,<br />Bizi sırtımızdan vuran da Batı!..<br />Ensemizde soluyorlar, kör müsün?</p><p>Bitsin artık `dostuz, mostuz` mavalı,<br />Gördük işte en dost olan düveli!<br />Başımıza kim geçirdi çuvalı?!..<br />Bir de kıs kıs gülüyorlar, kör müsün?</p><p>Vaşington, Brüksel, Strazburg, Roma,<br />Arif, bunlar dost mu olur adama?<br />Felaket tellalı değilim ama,<br />Türkiye`yi bölüyorlar, kör müsün?!..</p></p></body></html>
