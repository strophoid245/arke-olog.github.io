<!DOCTYPE html><html><head><title>Ak Mı Kara Mı - Ozan Arif - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Ak Mı Kara Mı</h1><p><a href="/sarki-sozleri/sanatcilar/ozan-arif/index.html">Ozan Arif</a></p><p><p>Evet... Sayın Başbakan, Tayyip Bey hazretleri; <br />Arattınız siz sizden önceki namertleri, <br />Nasıl dile getirsem açtığınız dertleri, <br />Bir değişme masalı, bir de ak tutturdunuz, <br />Bu millete karayı, ak diye yutturdunuz... </p><p>Bak Tayyip Bey, ben öyle kolay kolay söz demem, <br />Amma yeri geldi mi sözümü esirgemem, <br />Riyaset-i Cumhur'muş, Başbakan'mış dinlemem, <br />Bir değişme masalı, bir de ak tutturdunuz, <br />Bu millete karayı, ak diye yutturdunuz....... </p><p><br />Zaten biraz bilirsin, bir parça tanışırız, <br />Ne elden akıl alır, ne ele danışırız, <br />Biz adamın yüzüne erkekçe konuşuruz, <br />Bir değişme masalı, bir de ak tutturdunuz, <br />Bu millete karayı, ak diye yutturdunuz. </p><p>Zannetme ki bu adam, sırf elleri iğneler, <br />Ben benden olanlara neler söyledim, neler!... <br />Neler çekti elimden, o oturan gölgeler!... <br />Bir değişme masalı, bir de ak tutturdunuz, <br />Bu millete karayı, ak diye yutturdunuz. </p><p>Değiştiniz, aksınız, tamam, iyi, çok güzel, <br />"Ak" lâfının üstünde özel duralım, özel!.. <br />Yahu bu "Ak" diyenler, hep mi böyle müptezel? <br />Bir değişme masalı, bir de ak tutturdunuz, <br />Bu millete karayı, ak diye yutturdunuz. </p><p>Ecevit'te bir zaman "Ak"lı lâflar etmişti, <br />"Ak günler" diye diye tepemizde bitmişti, <br />Ve aynen anamızı ağlatarak gitmişti... <br />Bir değişme masalı, bir de ak tutturdunuz, <br />Bu millete karayı, ak diye yutturdunuz. </p><p>Önce şunu kabul et: "Sözüne uymuyorsun!" <br />Sana oy verenleri, kat'iyen duymuyorsun, <br />Vermeyeni zaten hiç insandan saymıyorsun, <br />Bir değişme masalı, bir de ak tutturdunuz, <br />Bu millete karayı, ak diye yutturdunuz. </p><p>Hükümetin de aynı, hem acemi, hem hamlar, <br />Koskoca koltuklarda, küçük küçük adamlar, <br />Sizi de kuşatmış o, ihaleci yamyamlar, <br />Bir değişme masalı, bir de ak tutturdunuz, <br />Bu millete karayı, ak diye yutturdunuz. </p><p>Ekonomi, istikrar "çok düzelmiş canım çok", <br />Ne düzeldi arkadaş, boş lâflara karnım tok! <br />Olanda zaten vardı, olmayanda yine yok!... <br />Bir değişme masalı, bir de ak tutturdunuz, <br />Bu millete karayı, ak diye yutturdunuz. </p><p>İşçi, memur, emekli, refaha mı erişti? <br />Yani siz geldiniz de, hangi hâller değişti? <br />Yine kazık yiyoruz, atan eller değişti, <br />Bir değişme masalı, bir de ak tutturdunuz, <br />Bu millete karayı, ak diye yutturdunuz. </p><p>Köylü zaten gitmiyor, niye gitsin tarlaya? <br />Ne verdiniz pancara, fındık veya buğdaya? <br />Üstelik Rize'lisin, kaç kuruş verdin çaya? <br />Bir değişme masalı, bir de ak tutturdunuz, <br />Bu millete karayı, ak diye yutturdunuz. </p><p>Gerçi hanım köylüsün, hikâye Rize-mize, <br />Pas bile vermiyorsun, artık Karadeniz'e, <br />O Rize, Rize ise, bunları sorar size, <br />Bir değişme masalı, bir de ak tutturdunuz, <br />Bu millete karayı, ak diye yutturdunuz. </p><p>Tayyip Bey başarınız göz boyamak, aldatmak, <br />"İMF"li dürzüler gelince havlu tutmak, <br />Yaptığınız tek şey var, paradan sıfır atmak, <br />Bir değişme masalı, bir de ak tutturdunuz, <br />Bu millete karayı, ak diye yutturdunuz. </p><p>Ondan da şüpheliyim, gerçi Allah biliyor, <br />İktisatçı olanlar bu işi irdeliyor, <br />Altı sıfır gitti mi? Yedinci mi geliyor!? <br />Bir değişme masalı, bir de ak tutturdunuz, <br />Bu millete karayı, ak diye yutturdunuz. </p><p>Baş örtüsü ne oldu? Dilin konuşsun, dilin, <br />Bizimkiler fos çıktı, siz çözün, hadi gelin, <br />Takke düştü Tayyip Bey, kelin göründü, kelin, <br />Bir değişme masalı, bir de ak tutturdunuz, <br />Bu millete karayı, ak diye yutturdunuz. </p><p>Carttır-curttur anlamam, türbanlıyı sattınız, <br />Korkunuzdan bu işin üzerine yattınız, <br />Siz bile hanımları evlere kapatınız, <br />Bir değişme masalı, bir de ak tutturdunuz, <br />Bu millete karayı, ak diye yutturdunuz. </p><p><br />Senin de kitabında, vefa-mefa masalmış, <br />Kimlerle yola çıktın, bak yanında kim kalmış, <br />Sağ yanını "Mir Dengir", solunu "Zapsu" almış, <br />Bir değişme masalı, bir de ak tutturdunuz, <br />Bu millete karayı, ak diye yutturdunuz. </p><p>Sağınıza bir akrep, solunuza bir yılan, <br />Alır almaz dedin ki: "Türk'lük ney?" falan-filân, <br />"Türk değil Türkiyeli" olmakmış mühim olan, <br />Bir değişme masalı, bir de ak tutturdunuz, <br />Bu millete karayı, ak diye yutturdunuz. </p><p>Bu nasıl bir ifade, amacın ney, gayen ney? <br />Başbakan'ın ağzında ne geziyor böyle şey? <br />Ben o zaman sorarım: "Türk müsünüz Tayyip Bey" <br />Bir değişme masalı, bir de ak tutturdunuz, <br />Bu millete karayı, ak diye yutturdunuz. </p><p>Zana &#8211;dana dışarıda, kanunlara bir bakın, <br />Madem biz asamadık, o iti de bırakın, <br />Vallahi bak ciddiyim, şaka sanmayın sakın! <br />Bir değişme masalı, bir de ak tutturdunuz, <br />Bu millete karayı, ak diye yutturdunuz. </p><p>Onun bunun ağzıyla, yediğiniz hurmalar, <br />Yarın sizi çok kötü yerinizden tırmalar, <br />O zaman para etmez, dizinize vurmalar, <br />Bir değişme masalı, bir de ak tutturdunuz, <br />Bu millete karayı, ak diye yutturdunuz. </p><p>Yahu size ne oldu? Siz böyle değildiniz, <br />Kırk yıllık çizginizi, bir kalem de sildiniz, <br />Avrupa'ya çatarken, önünde eğildiniz. <br />Bir değişme masalı, bir de ak tutturdunuz, <br />Bu millete karayı, ak diye yutturdunuz. </p><p>Böylesine geçmişten kopmaya gerek var mı? <br />Brüksel'de el-etek öpme gerek var mı? <br />Bu "AB"ye bu kadar tapmaya gerek var mı? <br />Bir değişme masalı, bir de ak tutturdunuz, <br />Bu millete karayı, ak diye yutturdunuz. </p><p>Amma derdin ayrı şey, desem uzun olacak, <br />"AB"nin çorbasında illâ tuzun olacak, <br />Çünkü ordu "höt" dese, "AB" kozun olacak, <br />Bir değişme masalı, bir de ak tutturdunuz, <br />Bu millete karayı, ak diye yutturdunuz. </p><p>Bir şiir okuyordun, hatırla, daha dündü, <br />Hani kubbe miğferin, minareler süngündü, <br />Hadi çizgin değişti, dinin de mi ters döndü? <br />Bir değişme masalı, bir de ak tutturdunuz, <br />Bu millete karayı, ak diye yutturdunuz. </p><p>Yanınıza bir "papaz", bir de "haham" seçtiniz, <br />"İmam" zaten hazırdı, başlarına geçtiniz, <br />Antalya'da dinlerin bahçesini açtınız, <br />Bir değişme masalı, bir de ak tutturdunuz, <br />Bu millete karayı, ak diye yutturdunuz. </p><p>Ve bahçetinin gülleri tez büyüdü kokuyor! <br />Misyonerler her yerde sanki mekik dokuyor, <br />Sayende çoluk-çocuk, artık İncil okuyor, <br />Bir değişme masalı, bir de ak tutturdunuz, <br />Bu millete karayı, ak diye yutturdunuz. </p><p>On yedi aralıkta, Brüksel'de tuttunuz, <br />O imzayı millete hiç sormadan attınız, <br />Biz "Lozan" kötü derken, siz "Sevr"i hortlattınız, <br />Bir değişme masalı, bir de ak tutturdunuz, <br />Bu millete karayı, ak diye yutturdunuz. </p><p>Talabani, Barzani, kanımıza giriyor, <br />Ankara'da bu puştlar, izzet, ikram görüyor, <br />Ne oluyor? Devletin ciddiyeti eriyor! <br />Bir değişme masalı, bir de ak tutturdunuz, <br />Bu millete karayı, ak diye yutturdunuz. </p><p>Ne karaymış Kıbrıs'ta soydaşın yazgıları, <br />Kan ağlıyor Türkmen'in hoyratı, ezgileri, <br />Nerde kaldı Devlet'in kırmızı çizgileri? <br />Bir değişme masalı, bir de ak tutturdunuz, <br />Bu millete karayı, ak diye yutturdunuz. </p><p>Çizgilerden vazgeçtik, çizgi-mizgi hiç yokta, <br />Nokta bile kalmadı, kırmızı bir tek nokta, <br />Bir yanda Kıbrıs şokta, bir yanda Kerkük şokta, <br />Bir değişme masalı, bir de ak tutturdunuz, <br />Bu millete karayı, ak diye yutturdunuz. </p><p>Velhasılı Tayyip Bey, Allah size boy vermiş, <br />Gerisini maalesef, sanki kapıp koyvermiş, <br />Demek ki millet size, boyun için oy vermiş, <br />Bir değişme masalı, bir de ak tutturdunuz, <br />Bu millete karayı, ak diye yutturdunuz. </p><p>Ah şu başım baş olsa, bir bitse benim derdim, <br />Ozan Arif olarak, size neler ederdim, <br />Sizi var ya, üç ayda, bitirmezsem namerdim, <br />Bir değişme masalı, bir de ak tutturdunuz, <br />Bu millete karayı, ak diye yutturdunuz.</p></p></body></html>
