<!DOCTYPE html><html><head><title>Yetiş İmdadıma - Ozan Arif - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Yetiş İmdadıma</h1><p><a href="/sarki-sozleri/sanatcilar/ozan-arif/index.html">Ozan Arif</a></p><p><p>Ben Türkmen'im Türkiye, Irak'taki Türk'üm ben, <br />Seninle aynı soy, aynı necip ırkım ben, <br />Bin yıldır burada dönen sana ait çarkım ben, <br />Senin gibi, ben de ta Oğuz'dan geliyorum, <br />Ya yetiş imdadıma, ya artık ölüyorum. </p><p>Asya'dan çıkıp gelip, edinince bu yurdu, <br />Petrol ne bilmiyordum, dünya da bilmiyordu, <br />Altından petrol çıktı, bütün dünya kudurdu, <br />O gün, bu gün dünyanın hedefi oluyorum, <br />Ya yetiş imdadıma, ya artık ölüyorum. </p><p>Ne zaman ki petrolün tam farkına vardılar, <br />Üşüştüler başıma her yanımı sardılar, <br />Beni, senin bağrından çektiler kopardılar, <br />Anasız kuzu gibi, yıllardır meliyorum, <br />Ya yetiş imdadıma, ya artık ölüyorum. </p><p>Beni sensiz bulunca dedim ya kudurdular, <br />Kuduranlar sanma ki sadece gavurdular, <br />Beni esas sırtımdan dindaşlarım vurdular, <br />Benim suçum Türk olmak, ben bunu biliyorum, <br />Ya yetiş imdadıma, ya artık ölüyorum. </p><p><br />Ben Türkmen'im Türkiye, her yanım yara, <br />Petrol gibi talihim, petrolden daha kara, <br />Çok yoruldum ay gardaş, hele var ya bu ara, <br />Boğulmak üzereyim, zor nefes alıyorum, <br />Ya yetiş imdadıma, ya artık ölüyorum. </p><p>Bugüne dek dayandım, takatten düşüyorum, <br />Ölümlerle doluyor, ölümle yaşıyorum, <br />Nasıl böyle duyarsız olursun, şaşıyorum, <br />Bir bildiğin var diye teselli oluyorum, <br />Ya yetiş imdadıma, ya artık ölüyorum. </p><p>Kayıp etmedim asla umudumu hiç kayıp, <br />Hep gelmeni bekledim günleri sayıp sayıp <br />Bıçak artık kemikte, durumumu anlayıp, <br />Geleceksen gel, gel, gelmeni diliyorum, <br />Ya yetiş imdadıma, ya artık ölüyorum. </p><p>Irak'ı uzak sanma, ben hemen dibindeyim, <br />Farzet ki emmingilde, veyahut bibindeyim, <br />Az elini uzatsan vallahi cebindeyim, <br />Gardaşım, gardaşım gapını çalıyorum, <br />Ya yetiş imdadıma, ya artık ölüyorum. </p><p>Soruyorum cevap ver, söyle bana baş mısın? <br />Söyle ki Arif bilsin, benimle yoldaş mısın? <br />Özüm sana gardaş der, yoksa kara taş mısın? <br />Taşsan eğer seni de defterden siliyorum, <br />Ya yetiş imdadıma, ya artık ölüyorum.</p></p></body></html>
