<!DOCTYPE html><html><head><title>Kan akmaya Başladı - Ozan Arif - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Kan akmaya Başladı</h1><p><a href="/sarki-sozleri/sanatcilar/ozan-arif/index.html">Ozan Arif</a></p><p><p>Ben bu vatan, ben bu yurdum hemşerim,<br />Özlerimden kan akmaya başladı.<br />Sebep sorma, yara bere her yerim,<br />Dizlerimden kan akmaya başladı.</p><p>Hasret kaldım sevgi dolu çağlara,<br />Gül yetişen bülbül öten bağlara.<br />Kar yerine kin yağınca dağlara,<br />Buzlarımdan kan akmaya başladı</p><p>Hazan geldi bunca genci götürdü,<br />Kış bağrıma mezar oldu oturdu.<br />İlkbaharda bostan bomba bitirdi,<br />Yazlarımdan kan akmaya başladı</p><p>Bilirsiniz, eski Ocak nasıldı?<br />Bak! Üstüne kara kazan asıldı,<br />Odun kemik, duman feryat kesildi,<br />Közlerimden kan akmaya başladı</p><p>Garez girdi milletimin bağına,<br />Kötü düştüm bölünmenin ağına,</p><p>Son günlerde kefen oldum çoğuna,<br />Bezlerimden kan akmaya başladı.</p><p>Elif dedim Yaradan`a sarıldım,<br />"Dal" okuyup, hep kötüye yoruldum,<br />"Cim" deyince tam böğrümden vuruldum,<br />Cüzlerimden kan akmaya başladı</p><p>Ben büyüttüm dile derman olanı,<br />Putperesti dergâhına alanı&#65533;<br />Yok çıkartan deliğinden yılanı,<br />Sözlerimden kan akmaya başladı</p><p>Yunus Emre`m bakma sakın kusura,<br />Senin gibi şükreden yok hasıra,<br />Aşıklarım bir hoş oldu bu sıra, <br />Sazlarımdan kan akmaya başladı.</p><p>Bak hemşerim! Arif derki yürekten,<br />Ben vatanım dağdan, taştan, ırmaktan,<br />Seni böyle hep gaflette görmekten,<br />Gözlerimden kan akmaya başladı</p></p></body></html>
