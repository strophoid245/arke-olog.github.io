<!DOCTYPE html><html><head><title>Bilmek İstiyom - Ozan Arif - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Bilmek İstiyom</h1><p><a href="/sarki-sozleri/sanatcilar/ozan-arif/index.html">Ozan Arif</a></p><p><p>Bir dakika beyim sizlere bizi,<br />Üzdüren kuvveti bilmek istiyom.<br />O vicdan denilen duyguden sizi,<br />Bezdiren kuvveti bilmek istiyom</p><p>Radyodan denmişti bir öğle vakti,<br />Hani cökecekti "Tay" ların tahtı,<br />12 Eylül`de yapılan ahtı,<br />Bozduran kuvveti bilmek istiyom.</p><p>Anlamadan dağ köyünün halından,<br />Çakaralmaz alınırken belinden,<br />Kelepçeyi "Baba"ların kolundan,<br />Çözdüren kuvveti bilmek istiyom.</p><p>Reklâma karın tok yapman tantana.<br />Nasıl kaçtı "Boran" izah et bana..!<br />Hemi de ilk önce Bulgaristan`a,<br />Sızdıran kuvveti bilmek istiyom</p><p>Yedi nice ülkücünün etini,<br />Buna rağmen oynatıyor atını,<br />Daha hâlâ "Uğur Mumcu" itini,<br />Yazdıran kuvveti bilmek istiyom</p><p>Ecele yaklaşsa köpeğin biri,<br />Cami duvarıdır pisleme yeri,<br />Hamdi Sevinç gibi, "Savcı Soyer"`i,<br />Azdıran kuvveti bilmek istiyom</p><p><br />Adalet-madalet, iyi ya has ya,<br />Ancak bu şekilde yapardı Rusya.<br />MHP hakkında uydurma dosya,<br />Düzdüren kuvveti bilmek istiyom</p><p>Bölücü kim imiş, bilelim bizde,<br />Söyleyin doğruluk var ise sizde.<br />CHP`nin kayığını denizde,<br />Yüzdüren kuvveti bilmek istiyom</p><p>İzini kaybetti yürüyüp karda,<br />Bu ne biçim iştir, adalet var da,<br />Ecevit`i suçsuz gibi dışarda,<br />Gezdiren kuvveti bilmek istiyom.</p><p>Liderlik arması değildir bakır,<br />Rey verdi efendi, bir milyon fakır,<br />Alparslan Türkeş`in ardından çukur,<br />Kazdıran kuvveti bilmek istiyom</p><p>Bu suçlu listesi yanlıştır toptan,<br />Kanlı katil yetiştirdi her tipten,<br />Liste`de neden yok "Alacakaptan"?<br />Çizdiren kuvveti bilmek istiyom</p><p>Kızmayın, sizlere karşı mı çıktık?<br />Gemi mi batırdık, düzen mi yıktık?<br />Meselâ askere kurşun mu sıktık?<br />Kızdıran kuvveti bilmek istiyom.</p><p>Arif bilir, sızmasa da basına,<br />Zindan inler "Yahya" ların sesine,<br />Türk`üm diyenleri Türk ordusuna,<br />Ezdiren kuvveti bilmek istiyom</p></p></body></html>
