<!DOCTYPE html><html><head><title>Gurbet Akşamları (Hiç İstemem) - Ozan Arif - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Gurbet Akşamları (Hiç İstemem)</h1><p><a href="/sarki-sozleri/sanatcilar/ozan-arif/index.html">Ozan Arif</a></p><p><p>Hiç istemem amma gelir<br />Çatar gurbet akşamları<br />Yüreğime hançer olur<br />Batar gurbet akşamları</p><p>Öldürecek beni dertler<br />Bende geçti bini dertler<br />Dertlerime yeni dertler<br />Katar gurbet akşamları</p><p>Bilmiyorum dertten gamdan<br />Zevk mi alır intikamdan<br />Kanlım gibi şu yakamdan<br />Tutar gurbet akşamları</p><p><br />Şimdi akşam bak şu anda<br />Zindandayım ben zindanda<br />Zindan ne ki zindandan da<br />Beter gurbet akşamları</p><p>Acılara beler beni<br />Kesip doğrar diler beni<br />Parça parça böler beni<br />Yutar gurbet akşamları</p><p>Memleketim ilim obam<br />Kavim kardaş dost akrabam<br />Gözlerimde anam babam<br />Tüter gurbet akşamları</p><p>Kadir mevlam yardım etsin<br />Ozan Arif yurda yetsin<br />Bitsin artık bitsin bitsin<br />Yeter gurbet akşamları</p></p></body></html>
