<!DOCTYPE html><html><head><title>Mamaktan Gelen Mektup - Ozan Arif - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Mamaktan Gelen Mektup</h1><p><a href="/sarki-sozleri/sanatcilar/ozan-arif/index.html">Ozan Arif</a></p><p><p>Mektubuma başlamadan en önce,<br />Hepinize selam ederim ana.<br />Evlât değil, size yük oldum anca,<br />Hakkınızı nasıl öderim ana. </p><p>Devletim hainle beni bir tuttu,<br />Mamak "A Blok" ta bir kolum gitti,<br />Otuz yıl verdiler, işkence bitti,<br />Şimdi sizlersiniz kederim ana. </p><p>Vatanıma Moskof gelmesin dedim,<br />Milletim bir "Afgan" olmasın dedim,<br />Otuz yılı işte bu yüzden yedim,<br />Böyle imiş benim kaderim ana. </p><p>Ana, bana "Oku subay ol.." derdin,<br />Nasip değilimiş, bak sen de gördün,<br />Af falan çıkarda dönersem bir gün,<br />Köyde davarları güderim ana. </p><p>Dün gece rüyamda bilmem ne işti,<br />Bostanda ki gölün suları taştı,<br />Babam da bir beyaz ata binmişti.</p><p>Nasıl, sıhhatte mi pederim ana? </p><p>Nişanlımın demek kesildi sözü,<br />Ne yapalım ana, bu imiş yazı,<br />Otuz yıl bekler mi hiç elin kızı?<br />Kız tarafı haklı ne derim ana. </p><p>Dünya-ahret artık olsun kardeşim,<br />Kız ile avratla kalmadı işim,<br />Bir yüce dâvâya gönül vermişim,<br />Böyle geldim böyle giderim ana. </p><p>Arif`im dileğim tek şudur Hak`tan,<br />Selâmınız gelsin yeter uzaktan,<br />Salsalar da beni çıkmam Mamak`tan.<br />İçerde yatarken "liderim" ana.</p></p></body></html>
