<!DOCTYPE html><html><head><title>Bu Hale Geldik - Ozan Arif - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Bu Hale Geldik</h1><p><a href="/sarki-sozleri/sanatcilar/ozan-arif/index.html">Ozan Arif</a></p><p><p>Çok zevk aldık komşumuzun derdinden,<br />Haz yapa haz yapa bu hale geldik.<br />İkimiz bir üçüncünün ardından,<br />Söz yapa söz yapa bu hale geldik</p><p>Hep gözümüz elin ekmek aşında,<br />Böylelikle kaldık safın dışında,<br />Kadın işte, erkek kumar başında,<br />İz yapa iz yapa bu hale geldik</p><p>Ne kanundan korktuk ne de fermandan,<br />Kestik, yaktık, tarla yaptık ormandan,<br />Çok savurduk den çıkmadı harmandan,<br />Toz yapa toz yapa bu hale geldik</p><p>Adaletin ışığını söndürdük,<br />Vurguncuyu avantaya kondurkuk,<br />Uyuşturduk beyinleri dondurduk,<br />Buz yapa buz yapa bu hale geldik.</p><p>Gurbetçinin feryadını duymadık,<br />Ürüşvetsiz vatanına koymadık,<br />Gümrüklerde nesi kaldı soymadık,<br />Kaz yapa kaz yapa bu hale geldik</p><p><br />Kaş yaparken hep çıkardık gözleri,<br />Heder oldu aşıkların sözleri,<br />En basiti öz malımız sazları,<br />Caz yapa caz yapa bu hale geldik</p><p>Seçim vakti çok sıvadık kolları,<br />Boş geçirdik aradaki yılları,<br />Kürsülerde eşşek gitmez yolları,<br />Düz yapa düz yapa bu hale geldik.</p><p>Parçaladık yüce türkün ırkını,<br />Ayrı dedik garbı ile şarkını,<br />Üç rey için mezheplerin farkını,<br />Koz yapa koz yapa bu hale geldik</p><p>Çıkar için girdik binbir kılığa,<br />Kaypaklıkta pes dedirtdik balığa,<br />Kaplumbağa ile soluk soluğa,<br />Hız yapa hız yapa bu hale geldik</p><p>İnatlıkta yarış yaptık keçiyle,<br />Namussuzu kabul ettik suçuyla,<br />Kel kız gibi ablamızın saçıyla,<br />Poz yapa poz yapa bu hale geldik</p><p>Ozan Arif ne söylesin şu anda,<br />Siz söyleyin şevk kalır mı insanda?<br />Vatanını sevenleri zindanda,<br />Köz yapa köz yapa bu hale geldik</p></p></body></html>
