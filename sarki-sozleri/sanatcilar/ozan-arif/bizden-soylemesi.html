<!DOCTYPE html><html><head><title>Bizden Söylemesi - Ozan Arif - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Bizden Söylemesi</h1><p><a href="/sarki-sozleri/sanatcilar/ozan-arif/index.html">Ozan Arif</a></p><p><p>Size akıl vermiş gibi olmasın,<br />Bu fırsatı teptirmeyin efendim..!<br />Beslediğim Ordu aşkı solmasın.<br />Beni sizden kopturmayın efendim..!</p><p>Şöyle bir göz atın çin`deki hırsa,<br />Urus`a yaklaşman aklınız varsa,<br />Amerika sırtınızı okşarsa,<br />Kendinizi kaptırmayın efendim..!</p><p>Böyle denge olmaz, bu fikri atın,<br />Vatanı sevenin elinden tutun.<br />İbrenizi biraz daha doğrultun.<br />Doğru yoldan saptırmayın efendim..!</p><p>Gazioğlu zehirledi beşeri,<br />Gerçi şimdi aramakta başarı.<br />Behice`yi ben mi saldım dışarı..?<br />Gözüme kül septirmeyin efendim..!</p><p><br />Tükürürüm böyle işin içine,<br />Uydurma suç bağlamayın gıçına,<br />Milliyetçi Hareket`in suçu ne..?<br />Gerçekleri çarptırmayın efendim..!</p><p>Mehmetçiği kıran ile barışmam.<br />Rus`a selam duran ile barışmam.<br />Haşatlı`yı vuran ile barışmam.<br />Süngü ile öptürmeyin efendim..!</p><p>Vatanı sevmek mi suçumuz bre..?<br />Mustafa`mız gitti göz göre göre.<br />Hamdi Sevinç gibi pis köpeklere,<br />Bizi mahkûm yaptırmayın efendim..!</p><p>Doğan öz davası tam bir rezalet,<br />Yirmi suçlu olurmu be insaf et..!<br />Mustafa`yla yara aldı adalet,<br />İbrahim`le keptirmeyin efendim..!</p><p>Arif der ki; hakkı ile övelim...<br />Sakız mıdır ağzımıza gevelim..?<br />Atatürk`ü, Fatih gibi sevelim...<br />Fakat zorla taptırmayın efendim..!</p></p></body></html>
