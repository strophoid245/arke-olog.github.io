<!DOCTYPE html><html><head><title>C  5 - Ozan Arif - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>C  5</h1><p><a href="/sarki-sozleri/sanatcilar/ozan-arif/index.html">Ozan Arif</a></p><p><p>C-5<br />Hakim bey.. Hakim bey..bütün dünyamı<br />Yıkarak yaptılar benim sorgumu.<br />C-5 denilen yere gözlerim bağlı,<br />Tıkarak yaptılar benim sorgumu.<br />Savcının ağzından şu okunanlar,<br />Benim suçum değil, hep yalan bunlar!..<br />Dövdüler hakim bey, ağzımdan kanlar,<br />Akarak yaptılar benim sorgumu.<br />Düştüm ki bir sürü Moskof piçine,<br />Biri demedi; "Bunun suçu ne?"<br />Tabancayı ta ağzımın içine<br />Sokarak yaptılar benim sorgumu.<br />Döve döve işettiler altıma,<br />Bayıldıkça sarıldılar hortuma,<br />Islatıp ıslatıp tekrar sırtıma,<br />Çıkarak yaptılar benim sorgumu.<br />Kimi vurdu, kimi baktı seyrime,<br />Jop izleri oluk oldu böğrüme,<br />Sigaranın ateşiyle bağrıma,<br />Çökerek yaptılar benim sorgumu.<br />Kimi şarap içti, kimisi rakı,<br />Karmakarış oldu her türlü koku,<br />Döverek pisletip, ağzıma b...<br />Dökerek yaptılar benim sorgumu.<br />Jileti vurdular ileri-geri,<br />Dilim dilim oldu yarıldı deri,<br />Yarılan yerlere tuzu, biberi,<br />Ekerek yaptılar benim sorgumu.<br />Tırnağım söküldü kelpeten ile,<br />C-5 ler konuşsa gelse de dile, <br />"Su" diye yalvardım!.. Hep güle güle,</p><p>Bakarak yaptılar benim sorgumu.<br />Şişe ile zorladılar kıçımı,<br />Tuzlu su verdiler, yaktı içimi.<br />Derisinden kopanaca saçımı,<br />Çekerek yaptılar benim sorgumu.<br />Allah`sız, kitapsız sekiz-on ayı,<br />Suçsuzum dedikçe, vurdu sopayı.<br />Burnuma soktular tornavidayı,<br />Bükerek yaptılar benim sorgumu.<br />Biri bu "Soyer" di, domuzun dölü!..<br />Sesinden tanıdım, değilim deli.<br />Tenasül uzvuma ceryanlı teli,<br />Takarak yaptılar benim sorgumu.<br />Hakim bey; erkeklik kalmadı daha!.. <br />Ölem diye çok yalvardım Allah`a.<br />Avuç içlerimden tutup çarmıha,<br />Çakarak yaptılar benim sorgumu.</p><p>Babamı almaya, eve gittiler.<br />Anama, eşime neler ettiler!<br />Çocuğumun boğazından tuttular,<br />Sıkarak yaptılar benim sorgumu.<br />Yavrumu görünce çıldırdım dedim(!)<br />Ne derseniz kabul, saldırdım dedim.<br />Atatürk`ü bile öldürdüm dedim.<br />Yakarak yaptılar benim sorgumu.<br />Ozan Arif anlatamaz kaygımı,<br />Yitirdim kanuna olan saygımı!<br />Velhasıl "Devlete güven" duygumu,<br />Sökerek yaptılar benim sorgumu.</p><p>Sökerek yaptılar benim sorgumu<br />Sökerek yaptılar benim sorgumu<br />Sökerek yaptılar benim sorgumu</p></p></body></html>
