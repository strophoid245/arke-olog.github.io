<!DOCTYPE html><html><head><title>Olmadı Gitti - Naşide Göktürk - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Olmadı Gitti</h1><p><a href="/sarki-sozleri/sanatcilar/naside-gokturk/index.html">Naşide Göktürk</a></p><p><p>Benim hiç sevgilim olmadı <br />Bendim hep sevgili <br />Hep ben sevdim sanki <br />Ne zaman alıp başını gider ya gemiler <br />Benim hep gemilerce acılarım oldu <br />Gemiler battı <br />Ağladım <br />Tuzunu gözyaşından aldı deniz <br />Bende maviyi aldım ondan <br />Kendime seçtim maviyi <br />Kendime ayırdım <br />Mavi mavi ağladım <br /> <br />Benim hiç babam olmadı <br />Anılar aradım kendime <br />Bulamadım <br />Çocuk yanımın kırık kaldı bi kanadı <br />Bi kanadım hep anamdı <br />Baban gökte yıldız oldu dediler <br />İnandım <br />Uçtum bulamadım <br />Yalanlar söyledim kendime <br />Aldanamadım <br />Bir yanım babam da kalmış <br />Tamamlanamadım </p><p> <br />Benim hiç oyuncağım olmadı <br />Yapraklardan kelebekler yaptım <br />Papatyalar topladım kuruttum <br />Uçurtmasını çaldım bir oğlan çocuğunun <br />Göklere saldım <br />Düşler kurdum oyuncak kırmızısı <br />Sonunda yeşil bisiklet aldı dayım bana <br />Attım kendimi kıra bayıra, ve o sıra merak saldım dünyayı <br />Dolaşmaya <br />Kağıt sandallarla açıldım <br />Okyanusa martıya ve hatta sevdaya  . <br /> <br />Benim hiç şansım olmadı <br />Hayatın amortisi bana <br />Büyük ikramiye başkalarına <br />Amaa <br />Benim hep şarkım oldu <br />Benim hep şiirim oldu <br />Benim hep gökyüzüm <br />Benim hep denizim <br />Benim hep günbatımlarım oldu <br />Martım, balığım <br />Köpeğim kuşum oldu <br />Düşüm, düşüncem oldu <br />Evim, ekmeğim oldu <br />Şarabım, rakım <br />Aşka gönüllü kalbim <br />Gündüzüm gecem oldu <br />Velhasıl <br />Anlatılacak bir hayatım oldu</p></p></body></html>
