<!DOCTYPE html><html><head><title>Mavi Mavi Sevdim Seni - Naşide Göktürk - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Mavi Mavi Sevdim Seni</h1><p><a href="/sarki-sozleri/sanatcilar/naside-gokturk/index.html">Naşide Göktürk</a></p><p><p>Bir tek şeyi unutma <br />Seni sevdim ben <br />Kalbim şimdi bir sokak çocuğu <br />Kelebekleri göç etti gönlümün <br />Issızlaştı hayat sanki <br />Sanki sabahı eksik şiirlerimin <br />Sanki gecesi hep kanayan bir yara <br />Ve sanki artık hep kanayacak <br />Ağlanacak bir aşkın kıyısına vurduysa gözlerim <br />Çare yok ağlayacak <br /> <br />Bir tek şeyi unutma <br />Seni sevdim ben <br />Kapıları kendime ben açamadım <br />Ya da yanlış saatlerde bekledim gelmeni <br />Ter içinde takvimler <br />İstasyon öksüzlüğünde gözyaşım <br />Düşünüyorum da sen gideli ne çok yalnızım <br />Sarmaşık aşkın sarısında kaldım, sarılamadım <br />Savunamadım seni kimselere <br />Anlatamadım seni kimselere <br />Kimsesiz kaldım <br />En çok da sensin <br /> <br />Bir tek şeyi unutma <br />Seni sevdim ben <br />Sana uyumak <br />Sana uyanmaktı hayat <br />Sıratını geçtim yaşarken, korkmadan <br />Korkumu geçtim cesarete ihanetle <br />Berduş bir, yalan masumiyeti öptüm bile bile </p><p>Tek sen gitme diye <br />Sonbahar oldum, yaprak yaprak <br />Ağaç oldum köklerimi unutarak <br />Tesellisiz bir geceye fırlatıldım <br />Kalbimi dar bi kafese kapatarak <br />İçimde bir kanarya <br />Hiç susmadan ağlayacak <br /> <br />Bir tek şeyi unutma <br />Seni sevdim ben <br />Yakamozlarında yıkadım sevdamı çırılçıplak <br />Seni sevdiğimi bağırdım mehtabına <br />Beyazında aklandım bulutunun <br />Mavi mavi sevdim seni <br />İçim kan ağlayarak <br /> <br />Bir tek şeyi unutma <br />Seni sevdim ben <br />Anlattıkça kış vuruyor satırlarıma <br />Anlattıkça üşüyor, anlattıkça ısınıyor yüreğim <br />Bu gün sardunyalarım da açmadı <br />Belkide küskün renklere <br />Ellerimde ibadet gibi yaşadıklarım <br />Ellerimde günah gibi yaşayamadıklarım <br />Sensiz soluyorum anlayacağın <br />Mavi mavi ölüyorum <br />Duyuyor musun <br />Orda mısın <br />Var mısın <br />Yok musun? <br />Bir tek şeyi unutma <br />Seni sevdim ben <br />Yanarak <br />Yıkılarak <br />Aklıma her geldiğinde ağlayarak</p></p></body></html>
