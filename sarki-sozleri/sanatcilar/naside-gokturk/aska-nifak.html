<!DOCTYPE html><html><head><title>Aşka Nifak - Naşide Göktürk - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Aşka Nifak</h1><p><a href="/sarki-sozleri/sanatcilar/naside-gokturk/index.html">Naşide Göktürk</a></p><p><p>Artık cenneti de sensin, cehennemi de sensin içimdeki <br />Kıyısızlığın kavuşmalarda umutsuzmuş bazen <br />Ayrılmakta varmış senden onu da yaşadım <br />Yaşayamam sanırken aldatmakta varmış seni aldattığımın <br />Kalbim olduğunu bile bile kendi yalnızlığıyla geçinip <br />Giden oldum anlayacağın uyuyup uyanan giyinip soyunan <br /> <br />Bazı şeyler eskimiyor ne kadar istesende ne kadar <br />Hissetmesende içinde bir yer kalıyor daima kanamalı bir <br />Yara gibi derken bir yağmur gibi yağıyor anılar beklenmedik <br />Bi anda sağnaklarına tutuluyorsun gözlerinin dudağında <br />Bi şarkı kırık dökük ellerine vuruyor hayat, <br />Ellerinde tutamadığın aşka nifak sokar gibi <br />Seni daha çok yaralıyor zaman umuduna inat <br /> <br />İtirafları susuyor yüreğinin faydasız inen bi akşamda <br />Kabulsüz bir dua vakti oluyor geceler yastığında <br />Ne yana dönsen sevdan başucunda <br />Ne yana dönsen, sen senin karşında mahçup <br />Onaramadığın yerlerinle yine kendinle baş başa kalıyorsun <br />Ve öğreniyorsun yalnızlığı, her gün biraz daha fazla <br /> <br />Uçurtmasız bir gökyüzünde gözlerin maviye çalıyor <br />Susuyor sevda kendini <br />Radyoda haberler, ne kadar yabancı artık bu şehir sana <br />Vuruyor sevda kendini <br />Gizlenemediği yüreği dar buluyor <br />Bir yolculuk başlıyor sessizce içinde tebessüm rengi <br />Bir yolculuk başlıyor dönüş yok geri <br /> <br />Belki de hiç yoktun öncesinde sen </p><p>Belki bendim seni kendi adıma sevdiren <br />Ayrı kıyılarda göz kırparken yıldızlar birbirlerine <br />Belki de bendim onları senin gözlerine benzeten <br />Acı bir gülümseyişle takındım mutluluğu üstüme belki <br />Yüzümün bir yanı ile ağlayıp diğeri ile umutlandım aşka ben <br />Gizli bir evcilik oyununa kaptırdım kendimi <br />Uslanmadım hala seni tek başıma sevmekten <br /> <br />Makyajımı tazelediğim aynalarda özledim gözlerini <br />Gönlümün sevgilisi gözlerini <br />Aynalarda öptüm en kırmızı rujumla bendeki suretini <br />Asi bir sevdanın halkasını taktım parmağıma <br />Asi bir sevdanın zincirini boynuma da ben taktım <br />Sana gelen yollarda kaldım <br />Sana yazdığım mektubu da ben yaktım <br />Usanmadım hala seni satır satır sevmekten <br /> <br />Sarhoş olup bağrımda naralar ağıtlar yaktım <br />Kırk gün kırk gece süren düğünler gibi seni ağladım <br />Duvarlarına yazdım şiirlerimi geçmediğin sokakların <br />Sevinçle suladım çiçeklerimi sensizliğimin sabahlarında <br />Hiç kaybetmedim umudumu kelebekler besledim yüreğimde <br />Hasreti okşayarak <br />Uslanmadım hala seni yana yana sevmekten <br /> <br />Belki de hiç yoktun öncesinde sen <br />Çiçeklenmesi yüreğimin sözlerinde değildi belki <br />Sakladığım fotoğraflarda sen değilsin belki <br />Yanlış tetikte beklemişim aşkım ben seni <br />Yanlış sevmişsin ya da sen beni <br />Şimdi gidiyorum ardımda kalanları bir bir yakarak <br />Şimdi gidiyorum geldiğim yollardan yalınayak <br />Karanlık sözler kaldı aklımda <br />İstersen sen başla ağlamaya <br />Pişman olacak hiçbir şey kalmadı bana</p></p></body></html>
