<!DOCTYPE html><html><head><title>Semahındayım Seni Unutmanın - Naşide Göktürk - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Semahındayım Seni Unutmanın</h1><p><a href="/sarki-sozleri/sanatcilar/naside-gokturk/index.html">Naşide Göktürk</a></p><p><p>Bu sabah başlamalıyım seni unutmaya <br />Önce <br />Gözlerinin yeşillerinde saklanan <br />Ve beni her baktığımda <br />Ayrı diyarlarda dolaştıran <br />Uçurum ürpertisi <br />Cennet sohbeti <br />Su yeşili <br />Ömrümün gördüğü en güzel gözleri <br />Unutabilmeliyim. <br />Sonra <br />En doğru firarı gönlümün <br />Gönlünle; gönüllü yolculuğu <br />Uyanamamış sabahlarımız <br />Uyunamamış gecelerimiz <br />Biz seninle kaç kişiydik <br />Daha kaç kişi olurduk gitmeseydin <br />Bu kalabalık korkuyu <br />Kalbimin sokaklarına sokmasaydın <br /> <br />Kendi küllerimi savurur gibiyim hayata <br />Yokluğunu suluyor gözyaşım <br />Nicedir görünmez oldu yanağımdaki tek gamze <br />Mavi yalnızlığım benim <br />Kurtarılamayan çığlığım <br />Anılarım acılarım benim <br />Tesellisiz bir günce tutuyor ruhum sanki <br />Sanki kelebekler kaçıyor açtıkça sayfaları <br />Gitgide tenhalaşıyor içimdeki umut <br />Kendi sularımda boğuluyorum <br />Kendi yarattığım derinlikler sebebim oluyor <br />Bu acı ne senden, ne aşkımdan <br />Düpedüz benden <br />İpek bir kefen giyinmiş geçmişin takvimi yapraklarında <br />Sonbahar var <br />Tek el ateş etmeye hazır hasretim </p><p> <br />Mavi yalnızlığım benim <br />Kurtarılamayan çığlığım <br />Anılarım acılarım benim <br /> <br />Canım çay istemiyor <br />Şahdamarı kanıyor şiirlerin <br />Çarpraz ateşlerde vuruyor şarkılar beni <br />Mahçup oluyorum duygularıma <br />Karanlığa ışığı değil <br />Işığa karanlığı tanıştırdım ben <br />Dargın bir meleğin, masal rengi bulutunu aldım elinden <br />Gittiğini söylemesen olmazmıydı <br /> <br />Ağlarımı dağlara attım <br />Balıklar okyanusa varsın diye <br />Balıkçının zıpkınına gül taktım <br />Martılara atsın diye <br />Fularımı uçurdum <br />Kederli kırmızı bir rüzgarın peşinde şimdi <br />Giderken öpmesen olmazmıydı <br />Mavi yalnızlığım benim <br />Kurtarılamayan çığlığım <br />Anılarım, acılarım benim <br /> <br />Semahındayım seni unutmanın <br />Dönüyorum, <br />Göçmeniyim adresinin <br />Dönüyorum kaçıncı ölümü bu ömrümün <br />Dönüyorum <br />Rehinim <br />Dönüyorum <br />Seninim <br />Dönüyorum <br />Bu sabah başlamak için seni unutmaya <br />Yeniden ölüyorum</p></p></body></html>
