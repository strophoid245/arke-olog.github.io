<!DOCTYPE html><html><head><title>Gururla Bakıyorum - Ahmet Kaya - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Gururla Bakıyorum</h1><p><a href="/sarki-sozleri/sanatcilar/ahmet-kaya/index.html">Ahmet Kaya</a></p><p><p>Birer birer, biner biner ölürüz <br />Yana yana, döne döne geliriz <br />Biz dostu'da düşmanıda bilriz <br />Vurulup düşenler darda kalmasın </p><p>Çünkü isyan bayrağıdır böğrüme saplanan sancı <br />Çünkü harcımı öfkeyle, imanla karıyorum <br />Ve kederin <br />Ve solgun yüzlü işçilerin üzerine <br />Dağ başlarının hırçınlığı savruluyor benden <br />Çünkü beni ateşiyle dimdik tutan kin <br />Çünkü benim gözbebeklerimde tutuşan şafak <br />Miting afişleri cesur pankartlar <br />Ve binlerce militan <br />Derin denizlerin aydınlığı <br />Zorlu sabahlar <br />Gökyüzü ve lale <br />Sıkılmış bir yumruk gibi giriyoruz hayata </p><p>Çünkü ben sevdigim kızı <br />Yaşamak gibi halkım gibi sevdiğim kızı ki şiirini yazamayan <br />Ve türküsünü söyleyemeyen halkım gibi <br />Binlerce ve binlerce kurşunlanan halkım gibi <br />Zincire vurulan <br />Şavaşlara yollanan <br />Vergilere bağlanan halkım gibi <br />Felç olmuş yalnızlıklara bırakarak <br />Büyük acıların ve göz yaşlarının içine bırakarak <br />Şiirlerimin bir bıçak gibi ışıldadığı <br />Devrim türkülerini <br />Ve baş kaldırmayı öğreten dudaklarını <br />Bir kere olsun öpmeden <br />Bir kere olsun tutamadan kaygısızca <br />Serin bir yaz gecesi gibi ürperen ellerini <br />Hatta boynunu ve ayak bileklerini <br />Bilemeden , Bilemeden, Bilemeden <br />Vurdum yüreğimi şanlı kavgaya <br />Barışın ve özgürlügün dağlarına yürüyorum işte <br />Yiğitsen uslandır beni <br />Ey yasakların, kahpeliğin <br />Ve soygunların koruyucusu <br />Türkü çağıran kızlarımı sustur <br />Ve kahraman oğullarımı mezar kaza kaza kederli, kızgın <br />Tohum serpe serpe hünerli <br />Ve sömürüle sömürüle bomboş <br />Ve açlığın ve zulmün izlerini <br />Derin uçurumlarında taşıyan ellerimi <br />Naçaklara ve tırpanlara sarılan ellerimi <br />Mavzerlere sarılan ellerimi <br />Zincirlere vur gücün yeterse <br />Ama adına yaşamak dersen <br />Re-zil-ce </p><p><br />Çatlayan tomurcuğun <br />Doğan çocugunü çığlığını duymadan <br />Gül benizli sevgilinin <br />Titreyen gögüslerini öpmeden doyasıya <br />Korka korka, yana yana <br />Hergün biraz daha derinden <br />Hergün biraz daha kapkara duyarak ölümü <br />Aç ve arkasız <br />Köpekleşerek yaşamak dersen <br />Bu yürek <br />Çat diye çatlasın be </p><p>Kirsiz passız <br />Arı duru özümüz <br />Namussuza kanlı hançer sözümüz <br />Çok uzaktır dostlar bizim yolumuz <br />Durana yürüyene bin selam olsun. </p><p>Gel gelelim parlayan güneşi <br />Emekçi kalkların <br />Kahraman halkların güneşini <br />Şehvetle içine dolduran toprak <br />Şimdi sımsıcak şimdi ulaşılmaz <br />Şimdi olgun meyvalarla dolu <br />Bahar bahçelerini sarmaktadır dünyaya <br />Ve gülbenizli sevgilinin dudaklarında hayat <br />Bizi aşka ve kavgaya çağırmaktadır <br />Bıçak kemiğe dayandıgı <br />Ok yaydan fırladığı için degil <br />Bu bezirgan saltanatı <br />Bu zulüm bitsin diye <br />Ağaran günler için <br />Yeni bir dünya uğruna <br />Yüzlerinde cesaretin onuru <br />Ve imanlı gücü döğüşen dünyanın <br />Ve ölüme <br />Gülerek koşan genç savaşçıların <br />Albayrakları dalgalansın <br />Dalgalansın, dalgalansın <br />Kinle boğuşan yorgun yüregi <br />Aydınlansın diye anamın <br />Dişleri sökülmüş kederli ağzı <br />Ağlamaya hazır gözleri <br />Safrası, ve sonsuz dağları eriten sabrı <br />Merhameti <br />Yani bir bütün halinde insanlığımız <br />Yunsun arısın diye durgun pınarlarda <br />Alınterinin namusu kurtulsun diye <br />Kurtulsun diye sıcak somun <br />Acı soğan ve çiçekli basmalar <br />Ahdettik, vefaettik <br />Kelle koyduk <br />Ölen ölür dostlar <br />Düşmanlar heyy,<br />Kalan sağlar...</p></p></body></html>
