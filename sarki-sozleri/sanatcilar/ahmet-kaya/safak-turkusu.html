<!DOCTYPE html><html><head><title>Şafak Türküsü - Ahmet Kaya - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Şafak Türküsü</h1><p><a href="/sarki-sozleri/sanatcilar/ahmet-kaya/index.html">Ahmet Kaya</a></p><p><p>Beni burada arama<br />Arama anne<br />Kapıda adımı, adımı sorma<br />Saçlarına yıldız düşmüş<br />Koparma anne ağlama.</p><p>Kaç zamandır yüzüm traşlı<br />Gözlerim şafak bekledim<br />Uzarken ellerim kulağım kirişte<br />Ölümü özledim anne.<br />Yaşamak isterken delice<br />Ah.. verebilseydim keşke<br />Yüreği avcunda koşan herbir anneye<br />Tepeden tırnağa oğula<br />Ve kıza kesmiş<br />Bir ülkeye armağan<br />Düşlerimle sınırsız<br />Diretmişliğimle genç<br />Şaşkınlığımla çocuk devrederken sırdaşıma<br />Usulca açıverdi yanağımda tomurcuk<br />Pir sultan'ı düşün anne, şeyh bedretinn'i<br />Börklüce'yi<br />Insanları düşün anne<br />Düşün ki yüreğin sallansın<br />Düşün ki o an güneşli güzel günlere inanan<br />Mutlu bir yusufcuk havalansın</p><p>Beni burada arama<br />Arama anne<br />Kapıda adımı, adımı sorma<br />Saçlarına yıldız düşmüş<br />Koparma anne ağlama.</p><p>Yani benim güzel annem<br />Ala şafağında ülkemin yıldız uçurmak varken<br />Oturup yıldızlar icinde kendi buruk kanımı içtim<br />Ne garip duygu şu ölmek<br />Öptüğüm kızlar geliyor aklıma<br />Bir açıklaması vardır elbet <br />Giderken darağacına<br />Geride masa üstünde boynu bükük<br />Kaldı kağıt kalem.<br />Bağışla beni güzel annem<br />Oğul tadında bir mektup yazamadım diye<br />Kızma bana.<br />Elleri değsin istemedim<br />Gözleri değsin istemedim<br />Ağlayıp kokluyacaktın<br />Belki bir ömür taşıyacaktın koynunda.<br />Yaşamak ağrısı asıldı boynuma<br />Oysa türkü tadında yaşamak isterdim<br />Ölmek ne garip şey anne</p><p>Beni burada arama</p><p>Arama anne<br />Kapıda adımı, adımı sorma<br />Saçlarına yıldız düşmüş<br />Koparma anne ağlama.</p><p>Kısacası güzel annem<br />Bir çiçeği düşünürken ürpermek yok<br />Gülmek umudetmek özlemek<br />Ya da mektup beklemek<br />Gözleri yatırıp ıraklara.<br />Ölmek ne garip şey anne<br />Baba olamayacağım örneğin<br />Toprak olmak ne garip şey anne.</p><p>Beni burada arama anne<br />Kapıda adımı, adımı sorma<br />Saçlarına yıldız düşmüş<br />Koparma anne ağlama.</p><p>Bekle beni anne.<br />Bir sabah çıkagelirim<br />Bir sabah anne bir sabah<br />Acını süpürmek için açtığında kapını</p><p>Beni burada arama anne<br />Kapıda adımı, adımı sorma<br />Saçlarına yıldız düşmüş<br />Koparma anne ağlama.</p><p>Bayrak kartlarının tutsaklığından aşırıp bayramı<br />Sedef kakmalı bir kutu içinde<br />Vermek isterdim çocukların ellerine<br />Sonra, sonra benim güzel annem<br />Damdan düşer gibi vurulmak isterdim bir kıza<br />Gecenin kıyısında durmuşum<br />Kefenin cebi yok<br />Koynuma yıldız doldurmuşum<br />Koşun çocuklar koşun<br />Sabah üstüme üstüme geliyor</p><p>Artik duvarlari kanatırcasına tırnağımla<br />Şaşkın umutlu şiirler yazamıyacağım<br />Mutlak bir inançla gözlerimi tavana çakamıyacağım</p><p>Uçurumlar ki sende büyür<br />Dağdır ki sende göçer<br />Ben bayram derim çiçek derim<br />Çam diplerine açmış kanatlarını kozalak derim<br />Gül yanaklı çocuğa benzer<br />Yinede oğlunu yitirmek kim bilir ne garip şey anne<br />Her kavgada ölen benim<br />Bayrak tutan çarpışan<br />Her kadın toprağı tırnaklıyarak<br />Doğurur beni<br />Özlem benim kavga benim aşk benim<br />Adı başka sesi başka<br />Nice yaşıtım<br />Koynunda çiçekler,<br />Çicekler içinde yeni bir ülke getirirler.</p></p></body></html>
