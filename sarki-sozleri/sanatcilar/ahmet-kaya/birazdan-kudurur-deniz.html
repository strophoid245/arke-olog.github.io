<!DOCTYPE html><html><head><title>Birazdan Kudurur Deniz - Ahmet Kaya - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Birazdan Kudurur Deniz</h1><p><a href="/sarki-sozleri/sanatcilar/ahmet-kaya/index.html">Ahmet Kaya</a></p><p><p>Birazdan kudurur deniz<br />Birazdan dalgaların sırtından<br />Üst üste fışkıran rüzgarlar<br />Bir intikam gibi saldırınca üstüne.<br />Yüzüne şarkılar çarpar, yüzüne şiirler çarpar, ağlarsın<br />Sen artık, sen artık buralarda duramazsın.</p><p>"Artık sazın bağrı mı olur<br />Kimsenin bilmediği bir ağrı mı<br />Gider kendine gömülürsün <br />Yoksa bu şehir bu sokaklar </p><p>Seni alır kullanır seni alır kullanır<br />Santim santim çürürsün."</p><p>Bazen bir uçurum kalır<br />Bazen de martıların ardından<br />Velvele koparan bir leş kalır<br />Bir intihar gibi puşt olunca sevdalar.<br />Sırtını duvara yaslar, sırtını ağaca yaslar susarsın<br />Sen artık hiçbir sözü, hiçbir sözü kaldıramazsın.</p><p>Şimdi bir yeni sevda mı olur <br />Kimsenin kapını çalmadığı bir inziva mı<br />Tutar sıfırdan başlarsın<br />Yoksa bu ilişkiler bu zaaflar <br />Seni yiyip bitirir, seni yiyip bitirir<br />Dirhem dirhem azalırsın.</p></p></body></html>
