<!DOCTYPE html><html><head><title>Sevgi Duvarı - Ahmet Kaya - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Sevgi Duvarı</h1><p><a href="/sarki-sozleri/sanatcilar/ahmet-kaya/index.html">Ahmet Kaya</a></p><p><p>Sen miydin o yalnızlığın mıydı yoksa<br />Kör karanlıkta açardık paslı gözlerimizi<br />Dilimizde akşamdan kalma bir küfür<br />Salonlar piyasalar sanat sevicileri<br />Derdim, günün birinde insan arasına çıkarmaktı seni<br />Yakanda bir amonyak çiçeği<br />Yalnızlığım benim sidikli kontesim<br />Ne kadar rezil olursak o kadar iyi</p><p>Kumkapı meyhanelerine dadandık<br />Önümüzde; altınbaş, altın zincir fasulye pilakisi<br />Ardımızda görevliler hızır paşalar<br />Sabahları açıklarda bulurlardı leşimi</p><p>Öyle sıcaktı ki çöpçülerin elleri<br />Çöpçülerin elleriyle okşardım seni<br />Yalnızlığım benim süpürge saçlım<br />Ne kadar kötü kokarsak o kadar iyi</p><p>Baktım gökte bir kırmızı, bir uçak<br />Bol çelik, bol yıldız, bol insan<br />Bir gece sevgi duvarını aştık<br />Düştüğüm yer öyle açık seçik ki<br />Başucumda bir sen varsın bir de evren<br />Saymıyorum ölüp ölüp dirilttiklerimi<br />Yalnızlığım benim çoğul türkülerim<br />Ne kadar yalansız yaşarsak o kadar iyi.</p></p></body></html>
