<!DOCTYPE html><html><head><title>Ah Ulan Rıza - Ahmet Kaya - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Ah Ulan Rıza</h1><p><a href="/sarki-sozleri/sanatcilar/ahmet-kaya/index.html">Ahmet Kaya</a></p><p><p>Neden hala gelmedi?<br />Saati mi şaşırdı bu hıyar?<br />Gerçi hiç saati olmadı ama..<br />En azından birine sorar.<br />Cebimde bir lira desen yok!<br />Madara olduk meyhaneye<br />Ahh eşek kafam benim.<br />Nasıl da güvendik bu hergeleye?<br />Gelse balığa çıkacaktık<br />Ne çekersek kızartıp rakıyla yutacaktık.<br />Kafamız tam olunca şarkılar döktürüp,<br />Enterasan hayellere dalacaktık.<br />Bu sandalı geçen hafta çalıntıdan düşürdük<br />Arkadaşlar ısrar etti,<br />Biz de iyi olur, bize uyar diye düşündük.<br />Saat sekizde gelecekti.<br />Bana beş milyon borç verecekti..<br />Yoksa O nemrut karısıkaçtı da,<br />Onun peşinden mi gitti?<br />Eğer öyleyse yandık!<br />Gudubet gene yaptı yapacağını!<br />Geçen sene merdivenden itip<br />Kırmıştı Rıza’nın bacağını<br />Korkuyorum, bir gün ya kendini asacak,<br />Ya da horlarken Rıza’yı boğacak.<br />Bak şimdi acıdım, aşkolsun adama…<br />Ben olsam vallahi başedemem!<br />Hele beş tane velet var ki boy boy,<br />Allah’tan düşmanıma dilemem<br />Aslında iyi çocuktur Rıza , efendi huyludur.<br />Herkesin suyuna gider.<br />Yoksa, kalıba vursan hani,<br />Tek başına on tane adam eder.<br />Bir keresinde hiç unutmam,<br />Üç beş zibidi haraca dadandı.<br />Rıza sandalyeyi kaptığı gibi<br />Herifleri hastaneye kadar kovaladı!<br />Aynı mahallede büyüdük,<br />Aynı kızları sevdik,<br />Aynı kafadaydık.<br />Orta ikiden bıraktık, matematik ağır geliyordu.<br />Biz başka havadaydık.<br />Aynı gömleği giyer, aynı sigaraya takılır,<br />Aynı takımı tutardık.<br />Fener’in maçına iddiaya girer,<br />Millete az mı yemek ısmarlattık.<br />Bir tek askerde ayrı düştük.<br />Bana Bornova düştü, ona Gelibolu.<br />Döner dönmez evlendirdiler,<br />En büyük salaklığı da bu oldu.<br />Ben se hiç düşünmedim, zaten param yoktu.<br />Hep tek tabanca gedim…<br />Benim beğendiğimi anam istemedi,<br />Onun gösterdiğini ben sevmedim.<br />Neyse bunlar derin mevzu..<br />Anlaşıldı bu herif gelmeyecek<br />Ufaktan yol alayım.<br />Anam evde yanlız, şimdi meraktan ölecek.<br />Gittim, vurdum kafayı yattım.<br />Rüyamda gördüm gülümseyerek geldiğini…<br />Ne bilirdim yolda kamyon çarpıp,<br />Hastaneye kavuşmadan can verdiğini?!<br />Vay be Rıza………..<br />Sonunda sen de düştün Azrail’in peşine!<br />Dün boşuna günahını almışım.<br />Ne olur kızma bu kardeşine…<br />Öğlen kahvede söylediler. Rıza ölmüş! dediler.<br />Ne kolay söylediler.<br />Sanki dev bir taş ocağını,<br />Kökünden dinamitleyip, üstüme devirdiler!<br />Ahh dostum… O kocaman gövdene<br />O beyaz kefeni nasıl kıyıp giydirdiler?<br />O zalim tabutun tahtalarını,<br />Senin üzerine nasıl böyle çivilediler?<br />Yani sen şimdi gittin!…<br />Yani bir daha olmayacak mısın?<br />Yani bir daha borç vermeyecek,<br />Rakı ısmarlamayacak mısın?<br />Peki, beni kim kızdıracak?<br />Kim zar tutacak, kim ağzını şapırdatacak?<br />Peki, beni bu köhne dünyada<br />Senin anladığın kadar kim anlayacak?<br />Ulan Rıza…..<br />Ne hayallerimiz vardı oysa…<br />Ne acayip şeyler yapacaktık.<br />Totoyu bulunca dükkan açıp,<br />Adını Dostlar Meyhanesi koyacaktık.<br />Talih yüzümüze gülecekti be…<br />Karıyı boşayıp,<br />Sıfır bir Mercedes alacaktık.<br />Hafta sonu iki yavruyu kapıp<br />Boğaz yolunda o biçim fiyaka atacaktık.<br />Ah ulan Rıza…….<br />Bu mahallenin nesini beğanmedin de,<br />Öte yana taşındın?<br />Arasıra gıcıklaşırdın ama inan…<br />Benim en kral arkadaşımdın.<br />Ulan Rıza….ben şimdi bu koca deryada tek başıma ne halt<br />ederim?<br />Senden ayrılacağımı sanma…<br />Birkaç güne kalmaz ben de gelirim.</p></p></body></html>
