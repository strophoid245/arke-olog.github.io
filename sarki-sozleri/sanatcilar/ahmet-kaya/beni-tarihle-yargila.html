<!DOCTYPE html><html><head><title>Beni Tarihle Yargıla - Ahmet Kaya - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Beni Tarihle Yargıla</h1><p><a href="/sarki-sozleri/sanatcilar/ahmet-kaya/index.html">Ahmet Kaya</a></p><p><p>Titrek bir mum alevinin havaya bıraktığı bulanık bir is, <br />Ve göz gözü görmez bir sis değildik biz <br />Beni bilimle anla iki gözüm, felsefeyle anla, <br />Ve tarihle yargıla... </p><p>Bal değildir ölüm bana, <br />İdam gül değildir bana, <br />Geceler çok karanlık, <br />Gel düşümdeki sevgilim, <br />Ay ışığı yedir bana... </p><p>Ahh... Ben hasrete tutsağım, <br />Hasretler tutsak bana <br />Bıyığımdan gül sarkmaz, <br />Bıyık bırakmak yasak bana, <br />Mahpus bana, sus bana. <br />Yağlık ilmek boynuma... <br />Sevgili yerine <br />Koynuma idamlar alır, idamlar alır yatarım, <br />Ve sonra sabırla beklerim, <br />Bulutları çekersiniz üstümden, <br />Suçsuzluğumun yargılayıcılarını yargılarsınız, <br />Ve o güzel geleceği getirirsiniz bana... <br />Ölüm tanımaz işte o zaman sevgim, <br />Tırnaklarımı geçirip toprağın sırtına, doğrulurum, <br />Gözlerimde güneş koşar, <br />Ve çiçekler ekersiniz, çiçekler ekersiniz toprağıma... </p><p>Duygu bana, öykü bana, <br />Roman gibi her an bana <br />Hücremde yalnızım gel, <br />Gel düşümdeki sevgilim, <br />Soyunup hazırlan bana. </p><p>Biraz sonra asmaya götürecekler beni, <br />Biraz sonra dalımdan koparıp öldürecekler beni, <br />Hoşçakalın sevdiklerim; <br />Dört mevsim, yedi kıta, mavi gök... <br />Bütün doğa hoşçakalın... <br />Hoşçakalın sevdalılar, <br />Çocuklar, üniversiteliler, genç kızlar, <br />Sonsuz uzay, gezegenler ve yıldızlar, <br />Hoşçakalın... <br />Hoşçakalın senfoniler, oyun havaları, <br />Sevda türküleri ve şiirler. <br />Bildirilerimizin ve seslerimizin yankılandığı şehirler. <br />Dağlarında yürüdüğümüz toprak, <br />Yalınayak eylem adımlarıyla geçtiğimiz nehirler hoşçakalın... <br />Hoşçakalın ağız tatlarım; <br />Sıcak çorbam, çayım, sigaram... <br />Havalandırma sıram, banyo sıram, kelepçe sıram... <br />Parkamı, kazağımı, eldivenlerimi, ayakkabılarımı, <br />Ve kalemimi, ve saatimi, <br />Ve kavgamı bıraktığım sevgili dostlar <br />Hoşçakalın, hoşçakalın... </p><p>Dostum bana, sevdam bana, <br />Soluğunu geçir bana, <br />Uyku tutmuyor gözüm, <br />Anılar sıraya girdi. <br />Gel anne süt içir bana. </p><p>Hoşçakalın anılarımı bıraktığım insanlar, <br />Mutluluğu için dövüştüğüm insanlar, <br />Yedi bölge, dört deniz, <br />Yedi iklim, altmış yedi şehir, <br />Okullar, mahalleler, köprüler, tren yolları... <br />Deniz kıyıları, balıkçı motorları, takalar, <br />Asfalt yolu boyu dizilmiş fabrikalar, <br />Ve işçiler ve köylüler... <br />Hoşçakal ülkem <br />Hoşçakal anne, hoşçakal baba, kardeşim, <br />Hoşçakal sevgilim, hoşçakal dünya, <br />Hoşçakalın dünyanın bütün halkları, <br />Sınırlı olmayan mekâna, <br />Sınırlı olmayan zamana gidiyorum ben; <br />En sevda halimle, en yaşayan halimle, <br />Gidiyorum dostlarım, <br />Hoşçakalın, hoşçakalın... <br />Beni yaşamımla sorgula iki gözüm, <br />Beni yüreğimle, beni özümle, <br />Bilimle anla beni, felsefeyle anla beni, <br />Tarihle anla beni, <br />Ve öyle yargıla.</p></p></body></html>
