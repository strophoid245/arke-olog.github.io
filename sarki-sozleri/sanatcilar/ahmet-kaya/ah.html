<!DOCTYPE html><html><head><title>Ah - Ahmet Kaya - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Ah</h1><p><a href="/sarki-sozleri/sanatcilar/ahmet-kaya/index.html">Ahmet Kaya</a></p><p><p>Yüzünün yarısı göz kadife yansımalı<br />Bulutlu siyah ah bulutları eflatun<br />O boy aynasından çıktı fransızın malı<br />Vişne asidi vardı tadında rujunun<br />Ah sinema yıldızı filan olmalı<br />Ağızlığı kristal son derece uzun<br />Bir kibrit çakıldı mı ah yağmurluklu kız<br />Alevinden anlamlı dumanlar üfürüyor<br />Ah çocuk yüzünde gül goncası ağız<br />Saçlarından incecik su tozu dökülüyor<br />Sığınak gibi derin ağaçlar gibi yalnız<br />Karartma başlamış ışıklar örtülüyor<br />Ellerinde ruh gibi ah portakal kokusu<br />Kırkmaları morsalkım göz kapakları saydam<br />Çok vapurun battığı bir liman orospusu<br />Bir hırsla öptüm ki ah ölürüm unutamam<br />Ay ışığında deniz akordeon solosu<br />Pırıl pırıl yaşadım üç dakika tastamam<br />Görkemli çadırında italyan lunaparkın<br />Sanki zeytin düşürür yerlere gözlerini<br />Ah tahtına kurulmuş bol sakallı bir kadın<br />Sutyenler tutmuyor çılğın göğüslerini<br />Kaşları ip incesi kumral kirpikleri kalın<br />Kim görse şaşırır sakalının süslerini<br />Tavana asılmış sosyalist saçlarından<br />Ah sabah sabah omuzları kan içinde<br />İşkence sonrası genç bir kadın militan<br />Yığınlar uğulduyor hummalı gençliğinde<br />Adı bile çıkmamış dudaklarından<br />Doğru yaşadığının sımsıkı bilincinde</p></p></body></html>
