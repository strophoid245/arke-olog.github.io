<!DOCTYPE html><html><head><title>Ayrılık Hediyesi - Ahmet Kaya - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Ayrılık Hediyesi</h1><p><a href="/sarki-sozleri/sanatcilar/ahmet-kaya/index.html">Ahmet Kaya</a></p><p><p>Şimdi saat sensizliğin ertesi<br />Yıldız doğmuş gökyüzü ay-aydın<br />Avutulmuş çocuklar çoktan sustu<br />Bir ben kaldım tenhasında gecenin<br />Avutulmamış bir ben...<br />Şimdi gözlerime ağlamayı öğrettim<br />Ki bu yaşlar<br />Utangaç boynunun kolyesi olsun<br />Bu da benden sana<br />Ayrılığın hediyesi olsun...<br />Soytarılık etmeden güldürebilmek seni<br />Ekmek çalmadan doyurabilmek<br />Ve haksızlık etmeden doğan güneşe<br />Bütün aydınlıkları içine süzebilmek gibi<br />Mülteci isteklerim oldu ara sıra, biliyorsun...<br />Şimdi iyi niyetlerimi<br />Bir bir yargılayıp asıyorum<br />Bu son olsun be.. bu son olsun!<br />Buda benim sana</p><p>Ayrılırken muazeretim olsun!<br />Şimdi saat yokluğunun belası<br />Sensiz gelen sabaha günaydın!.<br />İşi-gücü olanlar çoktan gitti<br />Bir ben kaldım voltasında sensizliğin<br />Hiç uyumamış bir ben...<br />Şimdi dişlerimi sıkıp<br />Dudaklarıma kanamayı öğrettim<br />Ki bu kızıl damlalar<br />Körpe yanağında bir veda busesi olsun<br />Bu da benden sana<br />Heba edilmiş bir aşkın<br />Son nefesi olsun..<br />Kafamı duvara vurmadan<br />Tanıyabilmek seni<br />Beyninin içindekileri anlayabilmek<br />Ve yitirmeden, yüzündeki anlık tebessümü<br />Bütün saatleri öylece dondurabilmek için<br />Çıldırasıya paraladım kendimi<br />Lanet olsun!<br />Artık sigarayı üç pakete çıkardım günde<br />Olsun be! ne olacaksa olsun!<br />Bu da benim sana,<br />Ayrılırken şikayetim olsun!</p></p></body></html>
