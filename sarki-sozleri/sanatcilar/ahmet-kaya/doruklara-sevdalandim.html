<!DOCTYPE html><html><head><title>Doruklara Sevdalandım - Ahmet Kaya - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Doruklara Sevdalandım</h1><p><a href="/sarki-sozleri/sanatcilar/ahmet-kaya/index.html">Ahmet Kaya</a></p><p><p>Filiz filiz harelendim dağlara uymak için<br />Kan gölünde kurulandım hayatı duymak için<br />Kavgalara kuyulandım sabaha varmak için<br />Kavgalara kuyulandım sabaha varmak için.</p><p>"Kekik kokusu duydum<br />Kekik kokusu koynunda huysuz gecenin<br />Uyandım birdenbire<br />Haydi dedim yüreğim gidelim bu şehirden<br />Bu şehir koparmak istiyor beni özlemlerimden<br />Yorgunum;<br />Çünkü yorgunluğumun yaşamak gibi bir anlamı var<br />Yine de yaşamaktan duyduğum mutluluğun tadına<br />Düşmanlarım ulaşamazlar..."</p><p>Katarlar gelir geçer bir geceden bir geceye <br />Yüreğim yare yare iz bırakır bin acıya <br />Gün olur şafaklanır karanlıklar bin parçaya <br />Gün olur şafaklanır karanlıklar bin parçaya. </p><p><br />Denizlerde dalgalandım taşları oymak için<br />Doruklara sevdalandım ışığa doymak için<br />Irmaklarda durulandım dağları duymak için<br />Irmaklarda durulandım dağları duymak için.</p><p>Bir kuş çiz yavrum yüzüme gözyaşınla<br />Bir kuş tel tel kirpiklerim kanat olsun<br />Bir kuş çırpınan kalbi dudağımda<br />Bir kuş yavrum sıcaklığın beni bulsun.<br />Bahar gelmiş balam benim<br />Bahar gelmiş dayanmış<br />Dalda yaprak bebeciğim<br />Suda köpük uyanmış<br />Kuzulara özenmiş kızım benim<br />Körpe sesler dinlenmiş<br />Ay ışığında yanmış yavrucuğum<br />Onun için beyazmış.</p><p>Şarkılar gelir geçer bir heceden bir heceye <br />Yüreğim yare yare yankılanır bin acıya <br />Gün olur ufalanır karanlıklar bin parçaya <br />Gün olur ufalanır karanlıklar bin parçaya.</p></p></body></html>
