<!DOCTYPE html><html><head><title>Jilet Yiyen Kız - Ahmet Kaya - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Jilet Yiyen Kız</h1><p><a href="/sarki-sozleri/sanatcilar/ahmet-kaya/index.html">Ahmet Kaya</a></p><p><p>O kızı nerede nasıl görsem<br />Aklımı başımdan alır ağzı<br />Saçları şıra köpüğü desem<br />Kaşları bıçak izi kırmızı</p><p>Yakut pulları mı&bu ne görkem<br />Kanlı gözbebeklerindeki yazı<br />Beni nasıl büyüledi bilmem<br />Kirpikleri örümcek kırmızı</p><p>Kızıl demirden bir ünlem<br />Salınması yangın yalnızı<br />Korkmasam öpmeye eğilsem<br />Dişleri elektrik kırmızı</p><p>Çarpılmışım başım sersem<br />Sevdim jilet yiyen kızı</p><p>Göğsündeki kumrulara değsem<br />Gagaları zehirli kırmızı</p><p>Gece gündüz tek düşüncem<br />Kasıklarımdaki ince sızı<br />Artık kimseyle sevişemem<br />Anladım sevişmek kırmızı</p><p>Jilet yiyen kız merih'li gecem<br />Birlikte bulacağız belâmızı<br />Sonumuz kuşkusuz cehennem<br />Kırmızı kırmızı kırmızı.</p></p></body></html>
