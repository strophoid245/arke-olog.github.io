<!DOCTYPE html><html><head><title>Aklanacak Dünya - Ahmet Kaya - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Aklanacak Dünya</h1><p><a href="/sarki-sozleri/sanatcilar/ahmet-kaya/index.html">Ahmet Kaya</a></p><p><p>Alnının orta yerinde<br />Bir azap dövmesi hayat<br />Ve kader<br />Acının<br />Çilenin harmanıdır<br />Yiğitlik zulmün sofrasında<br />Dayanmak da<br />Direnmek de<br />Yarın bunları böyle yazacak</p><p>Yarın bunları böyle yazacak<br />Aklanacak direnme günleri<br />Kavga aklanacak<br />Aklanacak dost da<br />Düşman da<br />Gökyüzü kandan<br />İrinden azade<br />Gökte<br />Suda<br />Toprakta<br />İlk cemre ile<br />Aklanacak dünya</p><p>Zordur zorbalığı omuzlamak<br />Yokluğu<br />Acıyı omuzlamak<br />Gönül vermek ateş kusan kavgaya<br />Bir idam fermanı gibi belalı<br />Uzak bir umut gibi yalnız<br />Ve mayın gibi döşenmek<br />Hesabı kitabı görülmüş<br />Zincirlenmiş dağlara</p><p>Sonra dostun nice dost<br />Düşmanın nice düşman olduğunu görmek<br />Fırtınayı<br />Tufanı göğüslemek<br />Yenilmemek<br />Yıkılmamak<br />Zordur<br />Açlığın gencecik gelinlere pusu<br />Ve körpe canlara mezar olduğu<br />Anasını sattığımın dünyasında<br />Dayanmak<br />Direnmek<br />Ve bir bayrak gibi gerilmek<br />Zulmün<br />Zorbalığın<br />Dönekliğin önüne<br />Zor olan bir şey daha var elbet<br />Alnının orta yerinde<br />Hıyanetin mührü<br />Ve göğsünün gürültüsünde<br />Korku yatarken<br />Aydınlık günleri düşlemek<br />Sevgiyle<br />İçtenlikle öpmek çocukları<br />Ve dünyaya<br />Gururla bakabilmek</p><p>Kimseyi suçlamayacaksın elbet<br />Umut kör kuyulara tutsak<br />İnanç zindana zincirlenmişse<br />Kör bir bıçak gibi çaresiz<br />Boş silahlar gibi yaslıysalar<br />Yorgunsalar<br />Bin yılların köleliğinden<br />Şifresi çözülmeyen bir haber gibi<br />Gözlerinin içinde duracaksın</p></p></body></html>
