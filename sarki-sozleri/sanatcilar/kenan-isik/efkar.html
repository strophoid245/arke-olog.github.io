<!DOCTYPE html><html><head><title>Efkar - Kenan Işık - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Efkar</h1><p><a href="/sarki-sozleri/sanatcilar/kenan-isik/index.html">Kenan Işık</a></p><p><p>Bir ayak sesi duymayayım kapıya koşuyorum<br />Gelen sen misin diye<br />Bir sarı saç görmeyeyim yüreğim burkuluyor<br />Ağlamaklı oluyorum</p><p>Her şey bana seni hatırlatıyor<br />Gökyüzüne baksam gözlerinin binlercesini görürüm<br />Bir rüzgar deyse yüzüme<br />Ellerini düşünmeden edemem</p><p>Yaktığım bütün sigaraların dumanları sana benzer<br />Tadı senden gelir yediğim yemişlerin, içtiğim içkilerin<br />Ve içimdeki bu dayanılmaz sıkıntı, bu emsalsiz hüzün</p><p>Seni beklediğim içindir</p><p>Resmine bakamaz oldum<br />Uykulardan korkuyorum artık<br />Utanıyorum odamdaki bütün eşyalardan<br />Şu sedir, hala gelip oturmanı bekliyor<br />Şu ayna, karşısında güzelliğini seyretmeni<br />Şu kadeh, dudaklarına dokunabilmek için duruyor masada<br />Ve şu saat...<br />Geldiğin anda durabilir sevincinden<br />Zaman çıldırabilir...<br />Çünkü benim dünyamda ölümsüzlük<br />Seni sevmek demektir</p></p></body></html>
