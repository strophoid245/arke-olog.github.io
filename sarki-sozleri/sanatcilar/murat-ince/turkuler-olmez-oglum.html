<!DOCTYPE html><html><head><title>Türküler Ölmez Oğlum - Murat İnce - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Türküler Ölmez Oğlum</h1><p><a href="/sarki-sozleri/sanatcilar/murat-ince/index.html">Murat İnce</a></p><p><p>Oğul öyle çok yüreğimdesin ki<br />Anadolu&#65533;nun bağrında kanayan<br />Kafkaslardan salınan kartal gibi<br />Süzülüp duruyorsun gönlümde sen<br />Umudun dağında taşında koşan<br />Sen yardan yarlardan aşan oğul<br />Göğsünde sıla ve gurbet yarası<br />Çarpışan belaya atılan oğul<br />Zor zamanda doğan yiğidim korkma<br />Düştüğün bu cendere hayal değil<br />Düş değil düşten öte düşten uzak<br />Gönülden gözden ırak sert beste<br />Kimi uzakların yakın olduğu<br />Ve yakınlarında tuzak kurduğu<br />Gölgelerin kıyısında vuruşan<br />Kan ter karanlıklarda dolaşan sen<br />Zamana ömre ömür katan oğul<br />Sen bazen uzun hava bazen bozlak<br />Fakat her zaman yalınayak çoğul<br />Yürekleri hoplatan dolduran oğul<br />Sen uzakları yakın eden yiğit<br />İklimlerin oyunlarına susma<br />Oğlum yaban kokulu delikanlım<br />Aldırma ve aymazlara kanma sen<br />Tüm karaları beyaza çeviren<br />Umutları sevindiren<br />Aşkla sen sevinçle sen<br />Hayata bağlayan sen<br />Bileği dağları deviren sen<br />Erkeksin öyle büyük öyle güçlü<br />Anamın bol domatesli biberli bulgur pilavı kadar lezzetli can<br />Sıksan dağı taşı ezer geçersin<br />Sinemi onmaz yaralara salan<br />Yaralardan sıyıran kamçılayan<br />Gönlü lezzetten lezzete bandıran<br />Tuzu biberi yerinde olan can<br />Kışın karsız yarınların kaygısız<br />Adın yiğit soyadın adam olsun<br />Sen öyle anlamlı bir türküsün ki</p><p>Korkma türküler ölmez aslanım<br />Sen sırtını sakın kimseye dönme<br />Dur öyle hemen dostum deme oğul<br />Bir karında yatmadık ama kardaşız deme<br />An gelir sırtın yerden kalkmaz oğlum<br />Fakat yinede korkma müsterih ol<br />Ömründe pusular yollarında bil<br />Kolbastı şımarmalara aldırma<br />Laf cambazlığı yapanlara kanma<br />Onun bunun itlerine takılan<br />Ve itin gavurga yediği gibi teneke seslerini<br />Bir millete mal eden yalanlardan yılma oğul<br />Onlar ki dün  yoktular<br />Bugün gölgelerin dilleri sokakların bezirgan başları<br />Renkli dünyaların sürmanşetleri görünseler de<br />Yarın olmayacaklar asla ama asla<br />Kepazeliklerinden onmayacaklar<br />Sen Türksün Türkün en önemli temeli köküsün<br />Türküsün oğlum  sen<br />Türküler ki ne zaman uzun hava düşseler yüreklere<br />Ne zaman bozlak bir havada hüzzam hüzzam gezseler<br />Yer gök Allah  nidalarıyla inler oğlum<br />Yiğidim türküler ölmez sen korkma<br />Aslın yarınları tesciller yarınlar sende oğlum<br />Yerin ve göğün yedi katında nice sır var<br />Kalbini gafletten uyandır gör oğlum<br />Oğlum oğlum yakışıklı oğlum benim oğlum<br />Kışların karsız, yarınların kaygısız<br />Yolların darsız, bahtın açık<br />Adın yiğit soyadın mert olsun<br />Karagözlüm gülsün yüzün<br />Benim canım aslan oğlum<br /> <br /> <br />&#65533;Oğlum oğlum güzel oğlum<br />Benim oğlum canım oğlum<br />Allah bahtını açık etsin<br />Yakışıklı benim oğlum<br />Oğlum oğlum benim oğlum<br />Aslan oğlum canım oğlum<br />Allah bahtını açık etsin<br />Yakışıklı canım oğlum<br />Oğlum oğlum güzel oğlum<br />Benim oğlum canım oğlum<br />Allah bahtını açık etsin&#65533;&#65533;</p></p></body></html>
