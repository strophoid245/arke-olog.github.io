<!DOCTYPE html><html><head><title>Gidiyorum - Murat İnce - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Gidiyorum</h1><p><a href="/sarki-sozleri/sanatcilar/murat-ince/index.html">Murat İnce</a></p><p><p>Kalbim kalbindeyken kutsal topraklar bilmiştim<br />Nerden bilebilirdim ki adı konmamış<br />Eşkıya gönlümün başkenti yüreğinde kalbim sürgün<br />Ne varsa bizden geriye kalan<br />Sadece bir pencere kenarında unutulmuş<br />Birkaç sigaradan artan kül var<br />Pencere saçaklarında boşluğa savrulan<br />Bi telefon ahizesinde asılı kalan<br />Birkaç kuru tümcemiz var<br />Ve yine bir telefonun renkli ekranında<br />Tümce olmaya aday birkaç gri sözcük var<br /> <br />Ellerim üşüyor gözlerime güz düşüyor<br />Bu sancıyı bir kez daha duyumsamıştım hatırlıyorum<br />Annem kalp  krizi geçiriyor<br />Kalbim ağrıyor gözlerinin sönük bakan şehrinde<br />Ve yurdum gönül sarayım daralıyor sıkılıyor<br />Neşter altında sanki gözlerim kör oluyor<br />Kulaklarım sağır canım çok acıyor<br /> <br />Sende bilmiştim papatyaların en güzeli</p><p>Ve çiğdem çiçeklerini yalnız sende açar bilmiştim<br />Soldu çiğdemler ve papatyaların en güzeli<br />Seviyor sevmiyor oyununda cılız bi gövdeyle tek başına kaldı<br /> <br />Hep haziran bilmiştim dudaklarını<br />Hep nisan bellemiştim gözlerini<br />Ya ellerin hep temmuzdu<br />Ve sözlerin ağustos kadar sıcaktı<br />Ne zormuş yaşadıklarının bir cennet bahçesi olmadığını son anda fark etmek<br />Ve şubatın tam ortasında baldıran ayazında<br />O gözlerle o dudaklarla ve o sözlerle donmak<br />Cehennemin ortasında diri diri yanmak ne zormuş<br /> <br />Ellerim ellerindeyken marifet bilmiştim<br />Nerden bilebilirdim ki bi cadı kazanına<br />Bi akrep ocağına uzatmışım<br />Ve deli gibi sımsıkı tutmuşum<br />Ellerinde ellerim şimdi yangın yeri<br />Marifet bildiğim ellerinin terini ellerime bulaştırmak<br />Sadece zehrin yüreğimin can evine ilk el salışıymış<br /> <br />Gidiyorum sürgün gözlüm<br />Gidiyorum nisan gözlüm<br />Gidiyorum hep ağustos bildiğim yalan sözlüm<br />Gidiyorum ölüyorum</p></p></body></html>
