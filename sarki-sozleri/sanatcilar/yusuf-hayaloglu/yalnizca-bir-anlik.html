<!DOCTYPE html><html><head><title>Yalnızca Bir Anlık - Yusuf Hayaloğlu - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Yalnızca Bir Anlık</h1><p><a href="/sarki-sozleri/sanatcilar/yusuf-hayaloglu/index.html">Yusuf Hayaloğlu</a></p><p><p>Bu derede bu bulutun gölgesi<br />Yalnızca bir anlıktır<br />Bir daha tekrarlanmaz asla<br />Dere gider bir yana<br />Bulut gider bir yana<br />Sen kalırsın ortada</p><p>Son vapurda bir kadına rastlar<br />Kibarca gülümsersin<br />Kaybettin geri gelmez artık<br />Vapur gider bir yana<br />Kadın gider bir yana<br />Kalbin kalır ortada</p><p>Yalnızca bir anlıktır mutluluk<br />Sevdalar heyecanlar<br />Hepsi bir anlık</p><p>Kalansa tortusudur hayatın<br />Yalanlar ve acılar<br />Bir de yalnızlık</p><p>Hey koca Yusuf<br />Yusuf'cuk ah yusufçuk</p><p>Rüzgarlara savurdun hep şarkını<br />Herkesten saklandın<br />Her şeye gücendin durdun<br />Yoruldun<br />İflah etmezsin sen</p><p>Ömrün gitti bir yana<br />Hüznün gitti bir yana<br />Şiirin kaldı ortada</p></p></body></html>
