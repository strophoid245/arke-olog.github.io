<!DOCTYPE html><html><head><title>Dokunma Yanarsın - Yusuf Hayaloğlu - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Dokunma Yanarsın</h1><p><a href="/sarki-sozleri/sanatcilar/yusuf-hayaloglu/index.html">Yusuf Hayaloğlu</a></p><p><p>Çocukluğum çıraklıkta geçti kir-pas içinde<br />Gençliğim korsan yürüyüşlerde mitinglerde<br />Hapse erken düştüm copla erken tanıştım<br />Küçük voltalardan bıktım usandım<br />Şimdi uçsuz bucaksız ovalarda<br />Adımlarımı saymadan geriye dönüp bakmadan<br />Usanmadan bıkmadan<br />Deli taylar gibi koşmak istiyorum<br />Ve görüyorsunki aşkı beceremiyorum<br />Beni kendi halime bırak yavrucuğum<br />Ben yolumu nasıl olsa bulurum</p><p>Upuzun çayırlarda yalınayak koşmak istiyorum<br />Saçlarım rüzgara konuk yüzüm dağlara dönük<br />Göğsümün çeperini ölümle sınayan esaret<br />Ve yüreğimi yararcasına zorlayan cesaret<br />Kıyasıya vuruşsun istiyorum<br />Koşmak koşmak istiyorum sevgilim<br />Dönemezsem affet</p><p>Firari gecelerin uzmanı olmuşum<br />Bütün istasyonlarda afişim durur<br />Beni bir çocuk bile bulur<br />Dokunma bana çıldırırsın<br />Dokunma bana sende ellerin tutuşur</p><p><br />Koşmak istiyorum<br />Eksozların molozların yağmaların kıyısından<br />Onca insafsızlıkların onca haksızlıkların<br />Manzarasızlıkların parasızlıkların<br />Allahsızlıkların kıyısından<br />Kimseye ve hiçbirşeye değmeden<br />Ciğerlerimi yok edercesine koşmak istiyorum</p><p>Koşmak istiyorum<br />Şiirimin ve yumruğumun namusuyla<br />Kavgaya karışmadan<br />Tutuklanmadan ve küfür etmeden<br />Kafamı kırarcasına koşmak istiyorum</p><p>Avucunu son bir defa ağlamadan tutmak istiyorum<br />Gözlerim yüzüne küskün sazım sevgine suskun<br />Saati ayrılığa kurmuşum olmaz teslimiyet<br />Ziyan aklımı senle bozmuşum içerim felaket<br />Kurşunlara geleyim istiyorum<br />Ölmek ölmek istiyorum sevgilim<br />Sağ kalırsam affet</p><p>Firari acıların uzmanı olmuşum<br />Bütün telsizlerde adım okunur<br />Beni bir korkak bile vurur<br />Dokunma bana fişlenirsin<br />Dokunma bana sende yanarsın</p></p></body></html>
