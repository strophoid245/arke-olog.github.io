<!DOCTYPE html><html><head><title>Ah Ulan Rıza - Yusuf Hayaloğlu - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Ah Ulan Rıza</h1><p><a href="/sarki-sozleri/sanatcilar/yusuf-hayaloglu/index.html">Yusuf Hayaloğlu</a></p><p><p>Neden hala gelmedi..yoksa<br />Saati mi şaşırdı bu hıyar? <br />Gerçi hiç saati olmadı ama.. <br />En azından birine sorar. <br />Cebimde bir lira desen yok! <br />Madara olduk meyhaneye <br />Ahh eşek kafam benim. <br />Nasıl da güvendik bu hergeleye!<br />Gelse balığa çıkacaktık <br />Ne çekersek kızartıp birayla yutacaktık... <br />Kafamız tam olunca şarkılar döktürüp, <br />Enterasan hayellere dalacaktık. <br />Bu sandalı geçen hafta denk getirip <br />Çalıntıdan düşürdük...<br />Arkadaşlar ısrar etti, <br />Biz de iyi olur, bize uyar diye düşündük. <br />Saat sekizde gelecekti. <br />Bana bir kaç milyon borç verecekti.. <br />Yoksa O nemrut karısı kaçtı da, <br />Onun peşinden mi gitti? <br />Eğer öyleyse yandık! <br />Gudubet gene yaptı yapacağını! <br />Geçen sene de merdivenden itip <br />Kırmıştı Rıza&#65533;nın bacağını ...<br />Kadında boy şu kadar;<br />Kalça fırıldak,göz patal,kafa çatlak!<br />Korkuyorum,bir gün ya kendini asacak,<br />Ya horlarken Rıza'yı boğucak...<br />Bak şimdi acıdım,aşkolsun adama.<br />Ben olsam vallahi baş edemem!<br />Hele beş tane velet var ki boy boy,<br />Allah'tan düşmanıma dilemem!<br />Aslında iyi çocuktur Rıza,efendi huyludur,<br />Herkesin suyuna gider...<br />Yoksa,kalıba vursan hani,<br />Tek başına on tane adam eder.<br />Bir keresinde,hiç unutmam<br />Üç-beş zibidi haraca dadandı;<br />Rıza sandalyeyi kaptığı gibi<br />Herifleri hastaneye kadar kovaladı!<br />Aynı mahallede büydük,aynı kızları sevdik,<br />Aynı kafadaydık.<br />Orta ikiden bıraktık,matematik ağır geliyodu,<br />Biz başka havadaydık.<br />Aynı gömleği giyer,aynı sigaraya takılır,<br />Aynı takımı tutardık...<br />Fener'in her maçına iddaalaşıp<br />Millete az mı yemek ısmarladık!...<br />Bir tek askerde ayrıldık,<br />Bana Bornova düştü,ona Gelibolu<br />Döner dönmez evlendirdiler,<br />En büyük salaklığı da bu oldu!</p><p>Bense hiç düşünmedim,zaten param yoktu.<br />Hep tek tabanca gezdim..<br />Benim beğendiğimi anam istemedi,<br />Onun gösterdiğini ben sevmedim..<br />Neyse bunlar derin mevzu,<br />Anlaşıldı,bu herif artık gelmeyecek,<br />Ufktan yol alayım<br />Anam evde yanlız,şimdi merakından ölecek...<br />Gittim,vurup kafayı yattım,<br />Rüyamda gördüm gülümseyerek geldiğini.<br />Ne bilirdim,yolda kamyon çarpıp<br />Hastaneye kavuşmadan can vereceğini.<br />Vay be Rıza!<br />Sonunda sende düşüp gittin azrailin peşine!<br />Dün,boşuna günahını almışım<br />Ne olur kızma bu kardeşine.<br />Öğlen kahvede söylediler,Rıza öldü,dediler<br />Ne kolay söylediler!<br />Sanki dev bir taş ocağını<br />Kökünden dinamitleyip üstüme devirdiler!<br />Ah dostum!O kocaman gövdene<br />O beyaz kefeni nasıl kıyıp giydirdiler.<br />O zalim tabutun tahtalarını<br />Senin üstüne nasıl böyle çivilediler?<br />Yani şimdi sen gittin,yani yoksun,yani<br />Bir daha olmayacak mısın?<br />Yani bir daha borç vermeyecek,<br />Bir daha bira ısmarlamayacak mısın?<br />Peki,beni kim kızdıracak,<br />Kim zar tutacak,kim ağzını şapırtatacak?<br />Peki,beni bu köhne dünyada<br />Senin anadığın kadar kim anlayacak?..<br />Ulan Rıza..Ne hayallerimiz vardı oysa,<br />Ne acayip şeyler yapacaktık..<br />Totoyu bulunca dükkan açacak<br />Adını dostlar meyhanesi koyacaktık<br />Talih yüzümüze gülücekti be,<br />Karıyı boşayıp sıfır mercedes alacaktık!<br />Hafta sonu iki yavru kapıp<br />Boğaz yolunda o biçim fiyaka atacaktık..<br />Ah ulan Rıza!<br />Bu mahallenin neresini beğenmedin de öte yere taşındın?<br />Ara sıra gıcıklaşırdın ama inan ki,<br />Benim en kral arkadaşımdın!<br />Ah ulan Rıza!<br />Ben şimdi bu koca deryada tek başıma ne halt ederim?<br />Senden ayrılacağımı sanma,<br />Birkaç güne kalmaz,bende gelirim!!..</p></p></body></html>
