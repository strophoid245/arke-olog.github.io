<!DOCTYPE html><html><head><title>Hangi Ayrılık - Yusuf Hayaloğlu - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Hangi Ayrılık</h1><p><a href="/sarki-sozleri/sanatcilar/yusuf-hayaloglu/index.html">Yusuf Hayaloğlu</a></p><p><p>Hangi sevgili var ki, senin kadar duyarsız ve kalpsiz? <br />Ve hangi sevgili var ki, benim kadar çaresiz? </p><p>Hangi ayrılık var ki, böyle kanasın ve böyle acısın? <br />Ve hangi taş yürek var ki, benim kadar ağlasın? </p><p>Hangi gün karar verdin, küt diye çekip gitmeye? <br />Hangi lafım dokundu sana, böyle inceden inceye? <br />Hangi otobüs söyle, hangi uçak, hangi tren? <br />Seni benden götüren, beni bir kuş gibi öttüren. <br />Hangi kırılası eller dolanır şimdi, kırılası belinde? <br />Hangi rüzgar şarkı söyler, o ay tanrıçası teninde? <br />Hangi çirkin gerçek uğruna, tükettin güzel ütopyamızı? <br />Hangi boşboğazlara deşifre ettin, en mahrem sırlarımızı? <br />Hangi cama kafa atsam? <br />Hangi kapıyı omuzlayıp kırsam? <br />Hangi meyhanede dellenip, hangi masaları dağıtsam? </p><p>Bende bu sersem başımı, karakolun duvarına vursam. <br />Kendimi caddeye atıp, arabaların altına savursam. <br />Hangi tercih beni en hızlı şekilde öldürür? <br />Hangi şekil öldürmez de, ömür boyu süründürür? <br />Kayıp ilanı mı versem, şehir şehir dolanmak yerine? <br />Ödül mü koysam, ölü veya diri seni bulup getirene? <br />Hangi ayrılık var ki, böyle diş ağrısı gibi durmadan zonklasın? <br />Hangi cam kesiği var ki, böyle musluk gibi içime damlasın? <br />Hiç sanmam! ... <br />Hasta kalbim bunu bir süre daha kaldıramaz! . </p><p>Feriştah olsa, böyle eli kolu bağlı bekleyip duramaz. <br />Hangi mübarek dua, <br />Hangi evliya tesir eder, seni döndürmeye? <br />Hangi aptal mazeret ikna eder, ateşimi söndürmeye? <br />Olur mu be! . olur mu? <br />Bu da benim gibi adama yapılır mı? <br />Aşk dediğin mendil mi? <br />Buruşturup bir kenara atılır mı? <br />VEFA bu kadar basit mi? Alınır mı? Satılır mı? </p><p>Hangi hırsız çaldı, seni yırtık cebimden? <br />Hangi pense kopardı bizi birbirimizden? <br />Hangi uğursuz hamal taşıdı valizini? <br />Hangi çöpçü süpürdü yerden bütün izini? <br />Hangi yaldızlı otel çarşaf serip barındırdı? <br />Hangi süslü manzara seni kolayca kandırdı? <br />Hangi şarlatan imaj böyle çabuk ilgini çekti? <br />Hangi pembe vaadler o saf kalbini cezbetti? </p><p>Dağ gibi adamı eze eze! ..... <br />Hangi anası tipli parlak çömeze, <br />Hangi alemlerde kahkahanı ettin meze? <br />Hangi yamyamlara yedirdin o masum rüyamızı? <br />Hangi mahluklar çiğnedi el değmemiş sevdamızı? <br />Hangi bıçak keser şimdi benim biriken hıncımı? <br />Hangi mermi dağıtır insanlara olan inancımı? <br />Hangi bekçi, hangi polis artık zapteder beni? <br />Ve! .. Hangi su bağışlatır? <br />Hangi musalla temizler seni? </p><p>Bu Nasıl Ayrılık?</p></p></body></html>
