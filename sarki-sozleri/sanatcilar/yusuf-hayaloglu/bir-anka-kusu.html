<!DOCTYPE html><html><head><title>Bir Anka Kuşu - Yusuf Hayaloğlu - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Bir Anka Kuşu</h1><p><a href="/sarki-sozleri/sanatcilar/yusuf-hayaloglu/index.html">Yusuf Hayaloğlu</a></p><p><p>Yüzlerce soğuk namlu üzerime çevrildi<br />Yüzlerce demir tetik aynı anda gerildi<br />Anne beni söğüdün gölgesinde vurdular<br />Öpmeye kıyamadığın oğlun yere serildi<br />Üşüştü birer birer çakallar üzerime<br />Üşüştü her bir yandan göğsüme ciğerime<br />Anne beni leş gibi yiyip talan ettiler<br />Teşhis edilmek için savurdular önüne<br />Yeryüzündeki acıların<br />Hepsini hepsini tattım<br />Heder oldum ekmeğime tütün kattım<br />Beni milyon kere yaktılar üstüste<br />Bir Anka kuşu gibi anne<br />Kendimi külümden yarattım</p><p>Geceler tanır beni konarım göçerim ben<br />Geceler tanır beni kan damlar içerim ben<br />Anne sen beni unut karanlığın bağrında<br />Kırmızılar ekerim siyahlar biçerim ben<br />Suçüstü yakalandım bölüşürken kalbimi<br />Suçüstü kelepçeyle yardılar bileğimi<br />Anne ben diyar diyar umudun savaşçısı<br />Bir tutam sevgi için dağladım gözlerimi<br />Prometeus'tum çiviyle çakılırken taşlara<br />Ciğerimi kartallara yedirdim<br />Spartakus'tüm köleliğin çığlığında<br />Aslanlara yem oldum tükendim<br />Kör kuyuların dibinde Yusuf'tum<br />Kerbela çölünde Hüseyin<br />Zindanlarda Cem Sultan sehpada Pir Sultan<br />Kaçıncı ölmem kaçıncı dirilmem bu<br />Tanrılardan ateş çaldım<br />Yüzyıllarca tutuştum üstüste yandım<br />Bir Anka kuşu gibi anne<br />Kendimi külümden yarattım</p></p></body></html>
