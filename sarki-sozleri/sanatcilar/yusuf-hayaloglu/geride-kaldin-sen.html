<!DOCTYPE html><html><head><title>Geride Kaldın Sen - Yusuf Hayaloğlu - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Geride Kaldın Sen</h1><p><a href="/sarki-sozleri/sanatcilar/yusuf-hayaloglu/index.html">Yusuf Hayaloğlu</a></p><p><p>Devrilip gidiyorum işte<br />Geride kaldın sen</p><p>Aşınmış sevdalar gibi<br />Yıpranmış postallar gibi<br />Lime-lime yarasız<br />Geride kaldın sen</p><p>Kaprislerinle nazlarınla<br />Bakışlarınla sözlerinle<br />Tutulmayan vaatler gibi<br />Harcanmış saatler gibi<br />Tek başına kararsız<br />Geride kaldın sen</p><p>Buraya kadarmış güzelim<br />Boynumda bıraktığın diş izi<br />Bitmez sandığın aşk denizi<br />Buraya kadarmış</p><p>Vedalaşmak isterdim oysa<br />Klasik bir film öyküsü gibi<br />Ellerini tutup usulca</p><p>Son bir kez öpmek isterdim<br />Kendimi mazur gösterip<br />Masum ve mağrur bir duruşla<br />Her şeyi kadere yıkmak isterdim</p><p>Ne gerek var oysa<br />Yürümeyen birtakım şeylerin<br />Nedenlerini tartışmaktansa<br />Asla yürümeyeceğini anlayıp<br />Bunu hiç konuşmamak<br />Daha bir yiğitçe değil mi</p><p>Süzülüp gidiyorum işte<br />Bela olmadan<br />Yoluna çıkmadan<br />Hesap filan sormadan<br />İncitmeden acıtmadan</p><p>Bir bileti yırtar gibi<br />Bir kabuğu atar gibi<br />Sıyrılıp gidiyorum işte<br />Geride kaldın sen</p><p>Bir tren penceresinden<br />Akıp giden bozkırın<br />Ortasında bir kuru ağaç gibi<br />Geride kaldın sen</p></p></body></html>
