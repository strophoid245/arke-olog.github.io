<!DOCTYPE html><html><head><title>İncinen Gurur - Yusuf Hayaloğlu - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>İncinen Gurur</h1><p><a href="/sarki-sozleri/sanatcilar/yusuf-hayaloglu/index.html">Yusuf Hayaloğlu</a></p><p><p>Pencereden baktığımda görüyorum<br />Senin yüzün incir yaprağında<br />Senin ürkekliğin duvar üstünde yürüyen<br />Bir kedinin kıvraklığında</p><p>Aynada dururken görüyorum<br />Kırmızı öpüşün sol yanağımda<br />Dişimi fırçalarken senin ağzın<br />Serin suların berraklığında</p><p>Rakı devrilmiş masalarda yokluğun<br />Veya benden önce kalkıp gitmişliğin<br />Gece boyu dolandığım barlarda<br />Sarhoşlara tekrarladığım adın<br />Balıkçı kahvesinde çorbacıda kenarlarda</p><p>Dökülmek istemiyorum hayır<br />Çingene çiçekçiler habire yaltaklandığında<br />Bilmediğim soruların açtığı çukuru<br />Yalanlarla doldurmak istemiyorum</p><p>Seni kaybettim galiba<br />İki taşın arasında kaldım<br />Bu, benim hatam değildi</p><p>Seni ben çook geç tanıdım</p><p>Derin acılar bahçıvanı<br />Yüreğime ne ektin böyle<br />Aşk korkağını bağışlar mı<br />Söyle</p><p>Aramak ne kötü herkeste seni<br />Her gözde bulup yanılmak seni<br />Ah turuncu rüyalar güzeli<br />Hem kendini yok ettin<br />Hem beni</p><p>Başka ne acıtabilir içimi<br />Yaşım kırkı devirmişken<br />Seni böyle patavatsızca sevmişken<br />Ve tam aynayı güneşe çevirmişken<br />Başka ne</p><p>Seni vefasız aşklara bırakıyorum<br />Yüzümü kırılan bardaklarda ara<br />Düşünme ben ne olurum<br />Sanırım bi daha onarılmaz<br />İncinen gururum</p></p></body></html>
