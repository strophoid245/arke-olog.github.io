<!DOCTYPE html><html><head><title>Sen Ve Ben - Yusuf Hayaloğlu - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Sen Ve Ben</h1><p><a href="/sarki-sozleri/sanatcilar/yusuf-hayaloglu/index.html">Yusuf Hayaloğlu</a></p><p><p>herkes dört gözle tatili beklerdi <br />bense okulların açılmasını <br />çünkü seni görmek vardı koridorlarda <br />ve bana güleceği günü beklemek. </p><p>ben okul bahçesindeki ağaca, baş harflerimizi <br />sen gönlüme sevdanın adını yazmıştın <br />ben sırama isimlerimizi <br />sen kalbime ilk aşkı yazmıştın. </p><p>senden sonra sana yazdığım şiirlerden <br />haberin bile yok <br />ve yağmur yüzüme vuruyor <br />ve soğuk. </p><p>okuldan sonra <br />her dolma kalem, her lacivert kravat <br />her beyaz gömlek ve yakalık <br />ve her 12 aralık <br />sen gelirsin aklıma <br />çocukluk işte, belki de ilk AŞK <br />belki de ilk delilik. </p><p>seversin demiştin ya hani bundan sonrada <br />inan ki o kadar kimseyi sevemedim <br />ve o iki kelimeyi senden sonra kimseye <br />ama kimseye söyleyemedim. </p><p><br />belki hiç olmadın benim için <br />belki de azdın <br />ama olsun <br />ben hep sana şiirler yazdım. </p><p>ceketimi ve kravatımı saklıyorum hâlâ <br />birinin üzerinde tebeşir <br />birinin üzerinde ayran lekesi <br />ve SENİ SEVİYORUM HÂLÂ <br />elmayı da, havayı da, suyu da </p><p>ve bilmeni istemiyorum hâlâ <br />sana şiirler yazdığımı <br />ve bilmeni istemiyorum bütün bunları <br />çünkü her şey böyleyken güzel <br />en dokunulmamış,en yaşanmamış <br />ve ne tadılmamış haliyle. <br />bir sahilde el ele dolaşılmamış <br />ve bir kafede çay içilmemiş haliyle <br />her şey <br />böyleyken güzel belki de </p><p>ama sen gönlüme sevdanın adını yazmıştın <br />ben aşkına tutulmuş bir deli candım <br />sen gönlüme sevdanın adını yazdın <br />ben aşkına tutulmuş seni ararım. <br />SENİ SEVİYORUM</p></p></body></html>
