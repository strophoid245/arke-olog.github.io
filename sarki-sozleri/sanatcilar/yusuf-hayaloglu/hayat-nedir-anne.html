<!DOCTYPE html><html><head><title>Hayat Nedir Anne - Yusuf Hayaloğlu - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Hayat Nedir Anne</h1><p><a href="/sarki-sozleri/sanatcilar/yusuf-hayaloglu/index.html">Yusuf Hayaloğlu</a></p><p><p>Benim hiç sapanım olmadı anne<br />Ne kuşları vurdum<br />Ne de kimsenin camını kırdım<br />Çok uslu bir çocuk değildim ama<br />Seni hiç kırmadim hep boynumu kırdım<br />Ben hayatım boyunca<br />Bir tek kendimi vurdum</p><p>Suskun görünsem de<br />Fırtınalı ve mağrurdum anne<br />Bir mızrak gibi<br />Aynada hep dik durdum anne<br />Ben sana hiç bir gün laf getirmedim<br />Leke sürmedim<br />Ama göğsümü çok hırpaladım<br />Kalbimi çok yordum<br />Ben hayatım boyunca<br />En çok kendimi sordum</p><p>Benim hiç sevgilim olmadı anne<br />Ne bir yuva kurdum<br />Ne bir gün şansım güldü<br />Öpemeden bir bebeğin gidişini<br />Tükendi gitti çağım<br />Kimi yürekten sevdiysem</p><p>Yüreğini başkasına böldü<br />Bir muhabbet kuşum vardı<br />O da yalnızlıktan öldü</p><p>Sen beni göğsünde<br />Hep acılarla mı soğurdun anne<br />Yoksa evlat diye<br />Koca bir taş mı doğurdun anne<br />Eziyet degilim zahmet değilim<br />Musibet hiç değilim<br />Bir senin mi balına sinek kondu söylesene<br />Doğurdun da beni<br />Ne ile yoğurdun anne</p><p>Benim hiç hayalim olmadı anne<br />Ne seni rahat ettirdim<br />Ne kendim ettim rahat<br />Bir mutluluk fotoğrafı bile çektirmedi bu hayat<br />Kaybolmuş bir anahtar kadar<br />Sahipsizim anne<br />Ne omuzumda bir dost eli<br />Ne saçımda bir şefkat</p><p>Say ki yollardan akan<br />Şu faydasız çamurdum anne<br />Say ki ıslanmaktım üşümektim<br />Say ki yağmurdum anne<br />Bunca yıldır gözyaşlarını<br />Hangi denizlere sakladın<br />Oy ben öleyim<br />Sen beni ne diye doğurdun anne</p></p></body></html>
