<!DOCTYPE html><html><head><title>Diyarbakır Türküsü - Yusuf Hayaloğlu - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Diyarbakır Türküsü</h1><p><a href="/sarki-sozleri/sanatcilar/yusuf-hayaloglu/index.html">Yusuf Hayaloğlu</a></p><p><p>Diyarbakır ortasında vurulmuş uzanırım<br />Ben bu kurşun sesini nerde olsa tanırım<br />Bu dağlarda gençliğim cayır cayır yanarken<br />Ay vurur gözyaşına ben gecede kalırım</p><p>Üzülme sen üzülme başını öne eğme<br />Gün olur kavuşuruz dert etme Diyarbakır<br />Aglama sen ağlama kanlı bezler bağlama<br />Bu yangın söner birgün ağlama Diyarbakır</p><p><br />Diyarbakır yolunda toz olmuş dağılırım<br />Bu hırçın depremlerle sarsılırım kanarım<br />Arkadaşların yüzü ağır ağır solarken<br />Gün dogar yaylalarda kahrımdan utanırım</p><p>Ey fırtınalı bayır ey mazlum Diyarbakır<br />Dağlarında kızıl ateş alnında kızıl bakır<br />Çigdemler solar gibi anneler yanar gibi<br />Dizlerine döküldüm ağlama Diyarbakır</p></p></body></html>
