<!DOCTYPE html><html><head><title>Kim Susturabilir - Yusuf Hayaloğlu - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Kim Susturabilir</h1><p><a href="/sarki-sozleri/sanatcilar/yusuf-hayaloglu/index.html">Yusuf Hayaloğlu</a></p><p><p>Kim susturabilir bizim türkümüzü kim <br />Biz ki bu hasreti semahların seyrinden alıp gelmişiz <br />Biz ki onu sitemkar anaların kirpiğinden derlemişiz <br />Süzülsün de acının derin izler bıraktığı gül yanaklardan <br />Yere dökülsün istememişiz <br />Bizim türkümüzü rüzgar söyler her gece <br />Ay vurdukça parıldar gün doğdukça hız alır <br />Nevroz ateşleriyle sağaltarak çırpınan yarasını <br />Can havliyle kardaş <br />Kan içinde bir kartal gibi vadilere saldırır <br />Türkülere ilişmeyin <br />Türküler nehirdir gecenin bağrına akar <br />Fazla eşelemeyin kardaş <br />Taşınca ne siperler kalır ne dev barikatlar <br />Deşmeyin diyorum deşmeyin <br />Kim susturabilir bizim türkümüzü kim <br />Biz ki nice amansız badirelerde serden geçmişiz <br />Biz ki ilmikler boynumuza takılıyken bile türkü söylemişiz <br />Sonra ırmak boylarında göğertip körpe otların serinliğinde <br />Dağlara emanet etmişiz <br />Biz ki her yangının külünden diri canlar yaratmışız <br />Bizki mazlumların defterine kanlı resimlerle sıralanmışız </p><p>Banaz yaylasından kerbelaya kar götürsün turnalar <br />Ölürüz sanma kardaş <br />Dostun attığı gülden yaralanmışız <br />Türküleri dövmeyin <br />Türküler gökyüzüdür karanlığa yıldızlar çakar <br />Üstümüze gelmeyin kardaş <br />Namuslu bir devrimcinin alnında kavga ışıldar <br />İncitmeyin diyorum incitmeyin <br />Kim susturabilir bizim türkümüzü kim <br />Bizki karacaoğlanı aşkla veyseli toprakla yüceltmişiz <br />Bizki köroğlunun narasıyla nice beyleri yere çökertmişiz <br />Yine de masum bir bebek gibi avuç avuç sevdamızı <br />Kalanlara vasiyet etmişiz <br />Adam dediğin sapına kadar yiğit olmalı <br />Ne karıncayı incitmeli ne ozanları yakmalı <br />Öyle sansar gibi punduna getirmek de neymiş <br />Adam dediğin kardaş <br />Yüreği varsa eğer getirip ortaya koymalı <br />Türküleri yakmayın <br />Türküler çiçektir en umutsuz zamanlarda açar <br />Kavgayı uzatmayın kardaş <br />Yüzyıllardır tuz döke döke çürüdü bu yaralar <br />Kanatmayın diyorum kanatmayın</p></p></body></html>
