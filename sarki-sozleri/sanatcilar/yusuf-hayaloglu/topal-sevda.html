<!DOCTYPE html><html><head><title>Topal Sevda - Yusuf Hayaloğlu - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Topal Sevda</h1><p><a href="/sarki-sozleri/sanatcilar/yusuf-hayaloglu/index.html">Yusuf Hayaloğlu</a></p><p><p>Dün sahilde karşılaştık... <br />Biran gözüm ısırdı,sonra birden tanıdım <br />Düşmemek için zor tuttum kendimi <br />Bacaklarım titredi,bir ağaca yaslandım... </p><p>Yırtılan bir mektup gibi <br />Sisli hatıraların gerisinden bakıyordu.. <br />Eski bir sevdanın durulmamış nehirleri <br />Çırpınarak yüreğime akıyordu. </p><p>Hatırladığım bir sonbahar günüydü, <br />Karşımızdaki yeni eve taşındılar <br />Bütün gün bakışıp duruyorduk <br />Gözleri sanki birer kurşundular!. </p><p>O zamanlar ben, zıpkın gibi bir çocuktum; <br />Liseye yeni başlamıştım <br />Onun saçlarını geriye savurup <br />Çapkınca gülümsemesinden hoşlanmıştım.. </p><p>Ne zaman cama çıksam, karşı balkonda <br />Itırlı bir çiçek gibi tütüyordu <br />Ne zaman buluşalım desem, olmaz diyordu <br />Mektuplaşmak ona yetiyordu.. </p><p>Bir Temmuz akşamıydı, unutmam <br />Yazlık sinema daha yeni dağılmıştı; <br />Bahçe kapısında sıkıştırıp öpmüştüm, <br />İçeri kaçıp saatlerce ağlamıştı.. </p><p>Sonraları çok kanuştuk, gezdik <br />Bazen ağlaşıp bazen gülüştük <br />Çılgın gibiydik, her fırsatta buluştuk, <br />Uluorta öpüştük, herkesin diline düştük.. </p><p>Ailesi baş edemedi, Mersin deki halasına gönderdi <br />Hiç arayıp sormadım <br />Ben osıralar devrimci oldum. <br />Mahalleden ayrılıp yıllarca evede uğramadım.. </p><p>Dünyam değişmişti artık <br />Memleketin gidişatını hiçmi hiçbeğenmiyordum <br />Forumlara,yürüyüşlere katılıyor, <br />Durmadan şiir okuyup,ajitasyon çekiyordum.. </p><p>Ah o gençlik rüzgarı ah.. <br />Ezilen insanları tek başıma kurtaracağmı sandım <br />Anarşik bir eylem sırasında </p><p>Seken kurşunlarla bacağımdan yaralandım... </p><p>Ameliyatın ardından yıllarca yattım içerde, <br />Dosyam bir hayli kabarmıştı.. <br />Beni o nemli koğuşlarda <br />Vefakar anamdan başka hiç kimse aramamıştı.. </p><p>İçerden çıkınca onu sordum <br />Bir astsubayla evlenip buradan gitmişti.. <br />Oysa kibrit ağusuyla koluma dağladığım <br />İsmi hala silinmemişti... </p><p>Hayat devam ediyordu <br />İçkiye vurmuştum, unutmayı denyordum <br />Pencerenin önünde, kuruyan bir çiçek gibi <br />Günden güne tükeniyordum.. </p><p>Anam çökmüştü artık,ölmeden mürüvvet istiyordu <br />Bazan oturup dertleşirdik.. <br />Kimsesiz bir kadın varmış,körmüş, olur demiş <br />Bende fazla uzatmadım,evlendik. </p><p>Geçmişe ait ne varsa; mektuptu,resimdi. <br />Bir bir ayırıp yaktım ateşte. <br />Nasıl gittiğini sorarsanız, ne bileyim, <br />Kör-topal gidiyor işte.. </p><p>Ne varki, o hırçın saçları hepyüzüme savruluyor <br />Balkona her baktığımda. <br />Pişmanlık, bir eski yara gibi <br />Hala kımıldayıp duruyor onu hatırladığımda. </p><p>Biiyorum, onunla olsaydım <br />böyle kavga edip durmazdım yüreğimle. <br />Biliyorum, bu sevdayı ben yıktım, <br />Ben öldürdüm bu hoyrat ellerimle.! </p><p>Dün sahilde karşılaştık <br />Bir an boş bulundum,sendeler gibi oldum <br />Öyle bir baktı ki, ben o gözlerde <br />Bir ömrün bütün acılarını buldum... </p><p>Bir şeyler söylemek ister gibiydi <br />Başını eğip, gitti çocuklarının yanına <br />Nedendir bilmiyorum, fakat <br />Gimek istemedi sanki, kocasının koluna. </p><p>Ardından koşup durduramadım, ona soramadım <br />Öylece dona kaldım. <br />Çünkü o anarşik eylemden beri <br />Ben artık deynekli bir topaldım!...</p></p></body></html>
