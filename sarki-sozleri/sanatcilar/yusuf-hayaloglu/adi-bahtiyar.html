<!DOCTYPE html><html><head><title>Adı Bahtiyar - Yusuf Hayaloğlu - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Adı Bahtiyar</h1><p><a href="/sarki-sozleri/sanatcilar/yusuf-hayaloglu/index.html">Yusuf Hayaloğlu</a></p><p><p>Geçiyor önümden sirenler içinde<br />Ah eller üstünde<br />Çiçekler içinde<br />Tabutunda mor dağların büyüsü<br />Dudağında yarım bir sevdanın hüznü<br />Aslan gibi göğsü türküler içinde</p><p>Rastlardım avluda hep volta atarken<br />Cigara içerken<br />Yahut coplanırken<br />Sırtını duvara verip öyle tünerdi<br />Kimseyle konuşmaz dal gibi titrerdi<br />Çocukça sevdiği çiçeğini sularken</p><p>Diyarbakır'lıymış kod adı: Bahtiyar</p><p>Suçu saz çalmakmış öğrendiğim kadar</p><p>Beni tez saldılar o kaldı içerde<br />Çok sonra duydum ki<br />Yozgat&#65533;ta sürgünde<br />Ne yapsa ne etse üstüne gitmişler<br />Mavi gökyüzünü ona dar etmişler<br />Iki dişi de kırıkmış öldüğünde</p><p>Gazetede çıktı üç satır yazıyla<br />Uzamış sakalı<br />Ve çatlamış sazıyla<br />Birileri ona "ölmedin" diyordu<br />Ölüm ilanında kan gülüyordu<br />Yüz-yüzeydim bir devrim enkazıyla</p><p>Geçiyor önümden gül yüzlü Bahtiyar<br />Yaralıyım yerde kalan sazı kadar</p></p></body></html>
