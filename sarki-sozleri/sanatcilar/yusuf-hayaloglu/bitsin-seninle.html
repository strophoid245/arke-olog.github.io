<!DOCTYPE html><html><head><title>Bitsin Seninle - Yusuf Hayaloğlu - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Bitsin Seninle</h1><p><a href="/sarki-sozleri/sanatcilar/yusuf-hayaloglu/index.html">Yusuf Hayaloğlu</a></p><p><p>SENİNLE BAŞLADIM BİTSİN SENİNLE</p><p>Be gün be gün ben seni düşünürüm<br />Sen benim her şeyimsin ey sevgili<br />Rüzgarlara ezberlettin türkülerimi<br />Ben hep uzaklara türkü yazarım<br />Sılamsın sevdamsın sabır taşımsın<br />Kalemim adından başka ad yazmaz<br />Bu kütükte  başka bir ad okunmaz<br />Narına nuruna kurban olduğum<br />Seven sevdiğinden asla yakınmaz&#8230;</p><p>Ben sevda bölüğünde kıdemli bir askerim<br />Terhis olsam gidecek bir yerim yok<br />Yüreğimden başka silah taşımam<br />Bütün adresleri iptal ettim<br />Benim senden özge gerçek yarim yok<br />Sen benim her şeyimsin ey sevgili<br />Ben rol gereği aşık değilim<br />Deme bu garibin benimle işi ne<br />Aşkın beni teşhir eder sesim içime saklanır<br />Aklanırsa adım seninle aklanır&#8230;</p><p><br />İstersen durmadan adres değiştir<br />Gözlerimi bağlasalar da bulurum seni<br />Ben türkülerde tanıdım Fizan ı  Yemen i<br />Anlasam ki sesin sesime değmiştir<br />Bütün gemileri yakar giderim<br />Bu bir taahhüttür sına beni<br />En deli rüzgarların önüne sür bulut bulut<br />Bir yerde yanlış yaparsam adımı unut<br />Son kurşunu kendime sıkar giderim&#8230;<br />Bir et kemik torbası değilim ben<br />Bir hasar raporu değil yazdığım<br />Bir aşk mektubudur ey sevgili,kızıl kıyametten önce..<br />Ve görmek için bakmaya gerek yok<br />Her dilde güzeldir senin adın<br />Meydanlara sarsılır sen ortaya çıkınca<br />Yeter ki görecek göz,göz olsun<br />Velhasıl uzun sözlere hiç gerek yok<br />Dil hicabından lal olmalı seni anarken<br />Ey  benim tabibim tacidarım<br />Gündönümüdür ben seni bekliyorum<br />Seninle başladım bitsin seninle..</p></p></body></html>
