<!DOCTYPE html><html><head><title>Yüreğim Kanıyor - Yusuf Hayaloğlu - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Yüreğim Kanıyor</h1><p><a href="/sarki-sozleri/sanatcilar/yusuf-hayaloglu/index.html">Yusuf Hayaloğlu</a></p><p><p>Sakin göllerin kuğusuyduk<br />Salınarak suyun yanağında<br />Yarılan ekmeğin buğusuyduk<br />Gözüm yaşarıyor yüreğim kanıyor<br />Olmasaydı sonumuz böyle</p><p>Biri saksımızı çiğneyip gitti<br />Biri duvarları yıktı<br />Camları kırdı<br />Fırtına gelip aramıza serildi<br />Biri milyon kere çoğaltıp hüzünleri<br />Her şeyi kötüledi<br />Bizi yaraladı<br />Biri şarabımızı döktü<br />Soğanımızı çaldı<br />Biri hiç yoktan vurdu kafeste kuşumuzu<br />Ciğerim yanıyor yüreğim kanıyor<br />Olmasaydı<br />Olmasaydı sonumuz böyle<br />Gözüm yaşarıyor yüreğim kanıyor</p><p>Olmasaydı sonumuz böyle</p><p>Dağlarda çoban ateşiydik<br />Dolanarak mavzer yatağında<br />Ceylanın pınara inişiydik<br />Göğsüm daralıyor<br />Yüreğim kanıyor<br />Olmasaydı sonumuz böyle</p><p>Birer yolcuyduk aynı ormanda kaybolmuş<br />Aynı çıtırtıyla uyanan birer serçe<br />Hep aynı yerde karşılaşırdık tesadüf bu<br />Birer tomurcuktuk hayatın kollarında<br />Birer çiğ damlasıydık<br />Bahar sabahında gül yaprağında<br />Dedim ya<br />Hiç yoktan susturuldu şarkımız<br />Yüreğim kanıyor yüreğim kanıyor<br />Bitmeseydi<br />Bitmeseydi bizim öykümüz böyle</p><p>Göğsüm daralıyor yüreğim kanıyor<br />Olmasaydı sonumuz böyle</p></p></body></html>
