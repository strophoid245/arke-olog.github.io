<!DOCTYPE html><html><head><title>Gerçek Aşıklara Divan Kurulur - Güler Duman - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Gerçek Aşıklara Divan Kurulur</h1><p><a href="/sarki-sozleri/sanatcilar/guler-duman/index.html">Güler Duman</a></p><p><p>Gerçek aşıklara divan kurulur<br />Aşık olan gelsin dermanı buldum<br />Ah ilen vah ilen feryad ederken<br />Canımın içinde cananı buldum</p><p>Akardı gözümden yaş yerine kan<br />Zerrece görünmez gözüme cihan<br />Deryalar nuş edip kanmaz iken can<br />Aşıklar kandıran ummanı buldum</p><p>Aşıklar meydana doğru varırlar<br />Erenler cem'olmuş verir alırlar</p><p>Cümle evliyalar divan dururlar<br />Cevahir bahşolan dükkanı buldum</p><p>Açılmış dükkanlar kurulmuş pazar<br />Canlar mezad olmuş dellalle gezer<br />Oturmuş ümmetin beratın yazar<br />Hakk'a mahbub olan sultanı buldum</p><p>Emir Sultan der ne hoş pazar imiş<br />Aşıklar meydan edip gezer imiş<br />Cümlenin maksudu ol didar imiş<br />Hakk'a karşı duran divanı buldum</p></p></body></html>
