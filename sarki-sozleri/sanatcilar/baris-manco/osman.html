<!DOCTYPE html><html><head><title>Osman - Barış Manço - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Osman</h1><p><a href="/sarki-sozleri/sanatcilar/baris-manco/index.html">Barış Manço</a></p><p><p>Osman bir deli oğlan onyedisinde<br />Bir dikili taşı yoktu şu fani dünyada<br />Osman yoksul Osman garip Osman bir deli oğlan<br />Osman sahipsiz Osman bir aşık oğlan</p><p>Şerife bir güzel kız onbeşinde Şerife ay parçası<br />Şerife elma yarısı Şerife bey kızı Şerife ağa kızı<br />Osman kim Şerife kim derler<br />Derler de araya girerler ağalar beyler</p><p>Sana yoksul dediler Osman garip fakir dediler Osman<br />Ağa kızı nene gerek seni oyuna getirdiler Osman<br />Gel büyük sözü dinle Osman hani kan kardeştik Osman<br />O kızı sana yar etmezler gece vakti dellenme Osman<br />Bırak o silahı yerine Osman silahla mertlik olmaz Osman<br />Allah'ın verdiği canı almak sana mı kaldı Osman<br />Destur be tövbe de Osman yüzbin kere tövbe de Osman<br />Tetik kolay düşer ama Osman dur Osman<br />Dur çekme Osmaaaaaan</p><p>Osman bir deli oğlan onyedisinde<br />Bir dikili taşı yok derlerdi şu fani dünyada<br />Dinleyin ağalar dinleyin beyler<br />Üç günlük dünyada üç kuruşluk mala gönül verenler<br />Bilesiniz artık Osman'ında dikili bir taşı var<br />Bir avuç toprağa dikili bir taşı<br />Bir de ağızdan ağza yayılan yanık bir türküsü var Osman'ın</p></p></body></html>
