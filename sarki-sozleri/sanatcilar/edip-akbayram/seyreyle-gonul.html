<!DOCTYPE html><html><head><title>Seyreyle Gönül - Edip Akbayram - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Seyreyle Gönül</h1><p><a href="/sarki-sozleri/sanatcilar/edip-akbayram/index.html">Edip Akbayram</a></p><p><p>Şehir kabristanın seyreyle gönül<br />Tuttuğu dünyayı atanlara bak<br />Elvan nakışları giyip gezenler<br />Çürümüş toprakta yatanlara bak</p><p>Bu nasıl şehirdir yanmaz çerağlar<br />Yoktur pençeresi düşmez ışıklar<br />Divane dervişler deli aşıklar<br />Şeyda bülbül gibi ötenlere bak</p><p>Ne ihsan eylemiş ne yemiş içmiş<br />Helali ayırıp haramı seçmiş<br />Üç arşın bez giymiş kalandan geçmiş<br />Altını gümüşe katanlara bak</p><p>Nice Şah-ı Merdan nice kahraman<br />Nice padişahlar sahib-i ferman<br />Tahtından göç etmiş nice Süleyman<br />Bu dünyayı alıp satanlara bak</p><p>Ömrüm tamam oldu vadem yetişti<br />Yüreğimi ateş aldı tutuştu<br />Cümle yaranımdan ayrılık düştü<br />Hasret kıyamete kalanlara bak</p><p>Arifim misafir bu can bedene<br />Yel vurursa vurur beni yaban<br />Karıştı kervanlar giden gidene<br />Bu dünyayı baki sananlara bak</p></p></body></html>
