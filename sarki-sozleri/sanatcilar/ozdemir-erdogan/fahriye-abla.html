<!DOCTYPE html><html><head><title>Fahriye Abla - Özdemir Erdoğan - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Fahriye Abla</h1><p><a href="/sarki-sozleri/sanatcilar/ozdemir-erdogan/index.html">Özdemir Erdoğan</a></p><p><p>Eviniz kutu gibi küçücük bir evdi<br />Sarmaşıklarla balkonu örtük bir evdi<br />Güneşin batmasına yakın saatlerde<br />Yıkanırdı gölgesi kuytu bir derede</p><p>Yaz, kış yeşil bir saksı ıtır pencerede<br />Bahçende akasyalar açardı baharla</p><p>Ne şirin komşumuzdun sen, Fahriye Abla!<br />Ne güzel komşumuzdun sen, Fahriye Abla!</p><p>Önce upuzun, sonra kesik saçın vardı<br />Tenin buğdaysı, boyun bir başak kadardı<br />İçini gıcıklardı bütün erkeklerin<br />Altın bileziklerle dolu bileklerin</p><p>Açılırdı rüzgârda kısa eteklerin<br />Açık saçık şarkılar söylerdin en fazla<br />Ne çapkın komşumuzdun sen, Fahriye Abla<br />Ne güzel komşumuzdun sen, Fahriye Abla</p></p></body></html>
