<!DOCTYPE html><html><head><title>Nazar - Kardeş Türküler - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Nazar</h1><p><a href="/sarki-sozleri/sanatcilar/kardes-turkuler/index.html">Kardeş Türküler</a></p><p><p>yüreğimden çıkan sesi koydum şekerimin içine<br />tatlandırsın dilleri, sözleri cümle alemde<br />gelin siz de tadın, çoluk çocuk tüm beşer<br />şekerim herkese<br />korkmayın nefret ve kin yok içinde<br />ne güzel nane şeker!</p><p>günlerden pazar, herkes gezer, herkes tozar<br />duymasın nazar, sonra bize kızar, siniri tepesinde<br />kızın adı nazar, sessiz bakar ama dili yok sanma sakın<br />lafını da çakar, mum gibi yapar, henüz altı yaşında</p><p><br />varsın olmasın üç kuruş parası<br />istanbul'u var ceplerinde dopdolu<br />surdibi'nin bozuk düzen yolları<br />lodosları var, yağmurlar, sokakları</p><p>mendili, defteri, menekşe gözleri? (var, var, var!)<br />hatası, günahı, yanlışı, kabahati? (yok, onlar yok!)<br />önlüğünde yakası, saçında tokası? (var, var, var!)<br />keyifli sohbeti, hayali, hasreti? (onlar çok!)</p><p>yolla gelsin çikolata şekerim<br />nazar değer kırk bir kere maşallah<br />sabah akşam başına gelenleri<br />sen olsan çeker misin?<br />hadi ya!</p></p></body></html>
