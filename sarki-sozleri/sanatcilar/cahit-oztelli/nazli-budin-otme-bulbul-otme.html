<!DOCTYPE html><html><head><title>Nazlı Budin (Ötme Bülbül Ötme) - Cahit Öztelli - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Nazlı Budin (Ötme Bülbül Ötme)</h1><p><a href="/sarki-sozleri/sanatcilar/cahit-oztelli/index.html">Cahit Öztelli</a></p><p><p>Ötme bülbül ötme yaz bahar oldu<br />Bülbülün figanı bağrımı deldi<br />Gül alıp satmanın zamanı geldi<br />Aldı Nemçe bizim nazlı Budin'i</p><p>Çeşmelerde abdest alınmaz oldu<br />Camilerde namaz kılınmaz oldu<br />Mamur olan yerler hep harap oldu<br />Aldı Nemçe bizim nazlı Budin'i</p><p>Budin'in içinde uzun çarşısı<br />Orta yerde Sultan Ahmet camisi<br />Kabe suretine benzer yapısı<br />Aldı Nemçe bizim nazlı Budin'i</p><p><br />Budin'in içinde Serdar kızıyım<br />Anamın babamın iki gözüyüm<br />Kafeste besili kınalı kuzuyum<br />Aldı Nemçe bizim nazlı Budin'i</p><p>Cephane tutuştu aklımız şaştı<br />Selatin camiler yandı tutuştu<br />Hep sabi subyanlar ateşe düştü<br />Aldı Nemçe bizim nazlı Budin'i</p><p>Serhatlar içinde Budin'dir başı<br />Kan ile yoğrulmuş toprağı taşı<br />Çerkez Alemdar'dır şehitler başı<br />Aldı Nemçe bizim nazlı Budin'i</p><p>Kıble tarafından üç top atıldı<br />Perşembe günüydü güneş tutuldu<br />Cuma günüydü Budin alındı<br />Aldı Nemçe bizim nazlı Budin'i</p></p></body></html>
