<!DOCTYPE html><html><head><title>Yemen Çöllerinde - Cahit Öztelli - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Yemen Çöllerinde</h1><p><a href="/sarki-sozleri/sanatcilar/cahit-oztelli/index.html">Cahit Öztelli</a></p><p><p>Şu Yemen'de sular akmıyor<br />Cerrah gelip hastalara bakmıyor<br />Hastaların hiç birisi kalkmıyor</p><p>Ne çok imiş şu Yemen'in devesi<br />Pek ağırdır Hudeyde'nin havası<br />Yemen'e gelenin ağlar anası<br />Yemen çöllerinde kaldım ağlarım</p><p>Evimizin önünde çifte pınarlar<br />İçerler suyunu beni anarlar<br />Yemen'e gideni öldü sayarlar<br />Yemen çöllerinde kaldım ağlarım</p><p>Arap geldi başımıza dikildi</p><p>Hasta olanların bağrı ezildi<br />İki taburumuz birden bozuldu<br />Yemen çöllerinde kaldım ağlarım</p><p>Söyleyin babama abdestin alsın<br />Okusun Kur'anı namazın kılsın<br />Benim gibi oğul arasın bulsun<br />Yemen çöllerinde kaldım ağlarım</p><p>Dertli anam benim için ağlasın<br />Oğul hasretiyle ciğer dağlasın<br />Körpe kuzum ile gönül eğlesin<br />Yemen çöllerinde kaldım ağlarım</p><p>Bize mekan oldu gurbet illeri<br />Iradıkça ırar sıla yolları<br />İşitilmez oldu kuzu dilleri<br />Yemen çöllerinde kaldım ağlarım</p></p></body></html>
