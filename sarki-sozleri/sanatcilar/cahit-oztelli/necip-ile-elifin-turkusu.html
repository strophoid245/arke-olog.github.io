<!DOCTYPE html><html><head><title>Necip İle Elif'in Türküsü - Cahit Öztelli - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Necip İle Elif&#39;in Türküsü</h1><p><a href="/sarki-sozleri/sanatcilar/cahit-oztelli/index.html">Cahit Öztelli</a></p><p><p>Necip İle Elif'in Türküsü 3</p><p>(Ayşe)<br />Kapıdan girerken yüzüme baktı<br />Ciğerimin başını köz etti yaktı<br />El sözüne uydu yolundan saptı<br />Küsüm bu dünyada söylemem Necip</p><p>(Necip)<br />Vücudum dermansız halim pek yaman<br />Zerrece yokmuş da göğsünde iman<br />Necip'in niyyeti göçmektir heman<br />Necip sana kurban derim söyleme</p><p>(Ayşe)<br />Geçin ağalar da sedire geçin<br />Yarimin üstüne ilaçlar saçın<br />Necip'ten boş kağıdım aldığım için<br />Küsüm bu dünyada söylemem Necip</p><p>(Necip)<br />Nazlı görümcesin almış yanına<br />Telli şalını da sarmış beline<br />Naz ile mi geldin Ayşem yanıma<br />Necip sana kurban derim söyleme</p><p>(Ayşe)<br />Sen gideli hanayımdan çıkmadım<br />Ellerime al kınalar yakmadım<br />Dünya güzel olmuş dönüp bakmadım<br />Küsüm bu dünyada söylemem Necip</p><p>(Necip)<br />İhtiyat mı eyledin ger bakmaya</p><p>Ne has geldin kefenim dikmeye<br />Sıva kolların suyum dökmeye<br />Necip sana kurban derim söyleme</p><p>(Ayşe)<br />Hasta dediler de geldim yanına<br />Şifa gelsin bedenine canına<br />Böyle işler düşer miydi şanına<br />Küsüm bu dünyada söylemem Necip</p><p>(Necip)<br />Yüklendi barhanam çekildi göçüm<br />Affeyle günahım bağışla suçum<br />Necip'i görmeye geldiğin için<br />Necip sana kurban derim söyleme</p><p>(Ayşe)<br />Kabri kazılmış da ettedir canı<br />Şükürler Mevla'ya yanımda bari<br />Yalvarırım Tanrı'ya almasın canı<br />Küsüm bu dünyada söylemem Necip</p><p>***</p><p>Burada Necip son kez Ayşe'ye bakar, ruhunu<br />teslim eder. Ayşe, şu iki haneyi daha söyler:</p><p>Evlerinin önü bir dönüm avlu<br />Avlunun içinde kır atı bağlı<br />Necip'in yüreği de ulu dağlı<br />Küsüm bu dünyada söylemem Necip</p><p>Yüksekten götürün Necip'in salın<br />Üstüne atın da bu acem şalın<br />Yanıma gelmeden muhannet yarim<br />Küsüm bu dünyada söylemem Necip</p></p></body></html>
