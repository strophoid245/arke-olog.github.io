<!DOCTYPE html><html><head><title>Gideriz Kırım'dan - Cahit Öztelli - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Gideriz Kırım&#39;dan</h1><p><a href="/sarki-sozleri/sanatcilar/cahit-oztelli/index.html">Cahit Öztelli</a></p><p><p>Bir hikaye edeyim Kırım halini<br />Kalmadı içinde kızı gelini<br />Herkes arzu eder İslam memleketini<br />İnayet Mevla'dan giderim Kırım'dan</p><p>Kaygımız çeksin bizi Yaradan<br />Yol verseler biz gideriz buradan<br />Çok kimseler hep ağlaşır sonradan<br />Yaman müşkül oldu hali Kırım'ın</p><p>Kimi yolda giderken haber alamaz<br />Kimi gitmeye para bulamaz<br />Kimisi ekmeğe akça bulamaz<br />İnayet Mevla'dan gideriz Kırım'dan</p><p><br />Yaman güne uğradık kime ağlarız<br />Şimdiden sonra biz karalar bağlarız<br />Yol verseler biz İslam'ı ararız<br />Yaman müşkül oldu hali Kırım'ın</p><p>Analar babalar kuzu gibi ağlaşır<br />Kıyametten evvel kafir bizle haşır neşir<br />Cümle alem Hak'tan yardım dileşir<br />İnayet Mevla'dan giderim Kırım'dan</p><p>Çocuklar dahi gider talim yapmaya<br />Ondan vakit bulur mu namaz kılmaya<br />Dinimizi ister dinine katmaya<br />Yaman müşkül oldu hali Kırım'ın</p></p></body></html>
