<!DOCTYPE html><html><head><title>Bülbül Ne Yatarsın Çukurova'da - Cahit Öztelli - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Bülbül Ne Yatarsın Çukurova&#39;da</h1><p><a href="/sarki-sozleri/sanatcilar/cahit-oztelli/index.html">Cahit Öztelli</a></p><p><p>Bülbül ne gezersin Çukurova'da<br />Eşin gelir bulmaz seni yuvada<br />Kendim gurbet ilde gönlüm sılada<br />Ötme garip bülbül gönül şen değil</p><p>Coşuyor da deli gönül coşuyor<br />Ciğerciğim kebap oldu pişiyor<br />Sevdiceğim yüce dağlar aşıyor<br />Ötme garip bülbül gönül şen değil</p><p>Bülbülün yatağı bahçeler bağlar<br />Garibin yatağı kahveler hanlar<br />Gurbet ilde ölsem bana kim ağlar<br />Ötme garip bülbül gönül şen değil</p><p>Bülbül ne yatarsın bahar erişti</p><p>Kırmızı gül goncasına kavuştu<br />Sılada sevdiğim aklıma düştü<br />Ötme garip bülbül gönül şen değil</p><p>Bülbül ne yatarsın bahar yaz geldi<br />Bizim göle ördek geldi kaz geldi<br />Sılada sevdiğim benden vazgeldi<br />Ötme garip bülbül gönül şen değil</p><p>Bülbül ne yatarsın baharın vaktı<br />Yıkıldı gönlümün sarayı tahtı<br />Böyledir alemde aşıkın bahtı<br />Ötme garip bülbül gönül şen değil</p><p>Bülbül hiç durmayıp efgan edersin<br />Bir an aram etmez her an ötersin<br />Aşıkların bağrın büryan edersin<br />Ötme garip bülbül gönül şen değil</p></p></body></html>
