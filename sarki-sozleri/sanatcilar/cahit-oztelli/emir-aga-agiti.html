<!DOCTYPE html><html><head><title>Emir Ağa Ağıtı - Cahit Öztelli - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Emir Ağa Ağıtı</h1><p><a href="/sarki-sozleri/sanatcilar/cahit-oztelli/index.html">Cahit Öztelli</a></p><p><p>Çubuğun yolları ala<br />Ben usandım gide gele<br />Heves güves altın bozmuş<br />Takamamış çifte yare</p><p>Tahtada deldirir gazi<br />Samsun'a indirir yozu<br />Kınamayın eller bizi<br />Dil bilmiyor Kürdün kızı</p><p>Çarşıdan da sular akar<br />Esnaf hep bana bakar<br />Deli miydin Deli Hampar<br />Çizmem ayağımı sıkar</p><p>Kim atlasın eşiğini<br />Kim sallasın beşiğini<br />Sarı Ağanın küçük oğlu<br />O da yaksın ışığını</p><p>Atları var at içinde<br />Ağır bukağı gıçında<br />Eller Kayseri'den gelmiş<br />Emir Ağa yok içinde</p><p>Çifte silah paslı durur<br />Çifte yari yaslı durur<br />Şeytan şerrine uymuş da<br />Arkadaşı Fazlı vurur</p><p><br />Hava'nın saçı dökülmüş<br />Ananın beli bükülmüş<br />Tez gel Emir Ağa tez gel<br />Baban aklını yitirmiş</p><p>Kır at kapıda huylanır<br />Ciğerim yanar korlanır<br />Tez gel Emir ağa tez gel<br />Sakon sandıkta kirlenir</p><p>Gemereğ'in örenleri<br />Top top olmuş yarenleri<br />Şimdi Şarkışla'dan iner<br />Hep de gelir yeğenleri</p><p>Lastik geçer ayağına<br />Çadır kuram koyağına<br />Kaymakam'dan ne olur ki<br />Vali kalkar ayağına</p><p>Dar sokaktan geçemedim<br />Çarşı suyu içemedim<br />Düşman geriden gelince<br />Namuslandım kaçamadım</p><p>Taze işlik yakasında<br />Deste perçem arkasında<br />Emir Ağa'yı vurmuşlar<br />Deste perçem arkasında</p></p></body></html>
