<!DOCTYPE html><html><head><title>Bir Oda Yaptırdım Hurma Dalından - Cahit Öztelli - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Bir Oda Yaptırdım Hurma Dalından</h1><p><a href="/sarki-sozleri/sanatcilar/cahit-oztelli/index.html">Cahit Öztelli</a></p><p><p>Bir oda yaptırdım hurma dalından<br />İçini döşettim Acem şalından<br />O da benim değil ahbap malından</p><p>Hoş bilezik hoş bilezik kolları nazik<br />Ben yarimden ayrı düştüm vay bana yazık</p><p>Bir oda yaptırdım yüceden yüce<br />İçinde yatmadım üç gün üç gece<br />Kurbanlar keseyim sardığım gece</p><p>Hoş bilezik hoş bilezik kolları nazik<br />Ben yarimden ayrı düştüm vay bana yazık</p><p><br />Bir oda yaptırdım dururum diye<br />Aldım martinimi vururum diye<br />Hiç aklıma gelmedi ölürüm diye</p><p>Hoş bilezik hoş bilezik kolları nazik<br />Ben yarimden ayrı düştüm vay bana yazık</p><p>Bir oda yaptırdım döşedemedim<br />Kahpe felek ile baş edemedim<br />Yalvardım yakardım eş edemedim</p><p>Hoş bilezik hoş bilezik kolları nazik<br />Ben yarimden ayrı düştüm vay bana yazık</p></p></body></html>
