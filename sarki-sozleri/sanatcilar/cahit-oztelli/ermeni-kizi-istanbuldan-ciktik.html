<!DOCTYPE html><html><head><title>Ermeni Kızı (İstanbul'dan Çıktık) - Cahit Öztelli - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Ermeni Kızı (İstanbul&#39;dan Çıktık)</h1><p><a href="/sarki-sozleri/sanatcilar/cahit-oztelli/index.html">Cahit Öztelli</a></p><p><p>(Oğlan)<br />İstanbul'dan çıktık derya yüzüne<br />Iras geldim bir Ermeni kızına<br />Yeme içme bak o yarin yüzüne<br />Girmez misin gavur kızı dinime</p><p>Şu kınalı ellerden su ver içeyim<br />İçeyim de şu dertli sineme saçayım<br />Gayetin güzelsin nasıl geçeyim<br />Girmez misin gavur kızı dinime</p><p>(Kız)<br />Suyumu alıp da beni eğleme<br />Yüreğimi aşk oduna dağlama<br />Sen cahıl değilsin böyle söyleme<br />Var git oğlan var git girmem dinine</p><p>Uzun olur İstanbul'un söğüdü<br />Çok verdiler ben tutmadım öğüdü<br />Kırılmış mı Ermeni'nin yiğidi<br />Var git oğlan var git girmem dinine</p><p><br />Yaylada gidende yol eksik değil<br />Açılmış bahçede gül eksik değil<br />Ben gelin olanda yar eksik değil<br />Var git oğlan var git girmem dinine</p><p>(Oğlan)<br />İstanbul'dan çıkar güzellerin fermanı<br />Kayalarda oynar mızrağın yalmanı<br />Sen olmazsan Müslüman ben olayım Ermeni<br />Girmez misin gavur kızı dinime</p><p>(Kız)<br />Demirciler demir döver tunç olur<br />Mollalar da yazı yazar hoca olur<br />Müslümandan Ermeni olmak güç olur<br />Var git oğlan var git girmem dinine</p><p>(Oğlan)<br />Adımı sorarsan Ali'dir Ali<br />Dinimi sorarsan Muhammed dini<br />Tanrının arslanı Hazreti Ali<br />Girmez misin gavur kızı dinime</p><p>(Kız)<br />Senin adın Ali ise benimki Benli Emine<br />Şimdiyse girdim din Muhammed dinine<br />Sıva kollarını dola boynuma<br />Çıkar gömleğini gel gir koynuma</p></p></body></html>
