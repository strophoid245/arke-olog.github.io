<!DOCTYPE html><html><head><title>Beni Unutma - Zara - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Beni Unutma</h1><p><a href="/sarki-sozleri/sanatcilar/zara/index.html">Zara</a></p><p><p>Bir gün gelirde unuturmuş insan <br />En sevdigi hatıraları bile <br />Bari sen her gece yorgun sesiyle <br />Saat on ikiyi vurduğu zaman <br />Beni beni unutma, beni beni unutma, beni beni unutma </p><p>Çünkü ben her gece o saatlerde <br />Seni yaşar ve seni düşünürüm <br />Hayal içinde perişan yürürüm <br />Sen de karanlığın sustuğu yerde <br />Beni beni unutma, beni beni unutma, beni beni unutma </p><p>O saatlerde serpilir gülüşün <br />Bir avuç su gibi içime, ey yar <br />Senin de başında o çılgın rüzgar <br />Deli deli esiverirse bir gün <br />Beni unutma </p><p>Ben ayağımda çarık, elimde asa <br />Senin için şu yollara düşmüşüm <br />Senelerce sonra sana dönüşüm <br />Bir mahşer gününe de raslasa <br />Beni unutma </p><p>Hala duruyorsa yeşil elbisen <br />Onu bir gün yalnız benim için giy <br />Saksıdaki pembe karanfilde çiğ <br />Ve bahçende yorgun bir kuş görürsen <br />Beni unutma </p><p>Büyük acılara tutuştuğum gün <br />Çok uzaklarda olsan yine gel <br />Bu ölürcesine sevdiğine gel <br />Ne olur Tanrıya kavustuğum gün <br />Beni unutma, beni unutma</p></p></body></html>
