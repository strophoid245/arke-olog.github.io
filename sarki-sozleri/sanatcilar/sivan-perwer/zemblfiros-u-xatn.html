<!DOCTYPE html><html><head><title>Zembîlfiroş U Xatûn - Şivan Perwer - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Zembîlfiroş U Xatûn</h1><p><a href="/sarki-sozleri/sanatcilar/sivan-perwer/index.html">Şivan Perwer</a></p><p><p>Zembîlfiroş <br />Qinyata Zembilfiroş û evîna Xatûnê. Wekî bakî germ bi evîn, tirs. Lê paqijî girtibû ser hêlê û herkesî, li dora Kela Farqînê. Weha dibêje gelê me: Zembilfiroş. Lawikê Ebas, ya Emin ya nenas. Xêr û xeraca nastîne, keda destê xwe dixwe. Hurmeta Mîr û evîna Xatûnê; heskirina welat, gel, hele ya zarok û jina wî her li dilê wî ye. Hêja ye Zembilfiroş </p><p>Zembîlfiroş zembîla tîne <br />Delalo zembîla tîne <br />Kolan bi kolan digerîne <br />Nan û dahnê pê distîne <br />Zarokan pê ditevrîne </p><p>Gava ew zembîla tîne <br />Xatûn li bircê dibîne <br />Bi eşqa dil dihebîne <br />Aqil diçe sewda namîne <br />Ha dil were, ha dil were <br />Kesê ji dil nekî bawere <br />Ji mirovantî hatiye dere </p><p>Xatûn : <br />Kuro sêlka vir de bîne <br />Mîr dixwaze te bibîne <br />Buha buha ji te bistîne <br />Lawiko ez brîndar im </p><p>Zembîlfiroş: <br />Xatûna min a delal e <br />Min bîhîstî Mîr ne li mal e <br />Bazara'm bi malê helal e <br />Xatûnê ez tobedar im <br />Delalê ez tobedar im </p><p>Ha dil were carek bi coş <br />Car car vexwe şerbeta xoş <br />Dilqinyata Zembîlfiroş </p><p>Xatûn : <br />Zembîlfiroş lawikê beyan î <br />Ez dibêjim tu pê dizanî <br />Min bo eşqa dil te anî <br />Lawiko ez evîndar im </p><p>Zembîlfiroş: <br />Xatûna min a zerîn e <br />Qusur li ser te qet nîne <br />Lê dilêm kesî nahebîne <br />Xatûnê ez tobedar im <br />Delalê ez tobedar im </p><p>Hay hay hay hawar e hawar e <br />Hay hay hay hay.. <br />Xatûn pir evîndar e <br />Li ber rehma Xwedê xwar e <br />Ji eşqê maye bê par e <br />Evîndar e ma bêçare </p><p><br />Xatûn li jor kar dike <br />Zêr li eniyê par dike <br />Kalên sedsalan har dike </p><p>Xatûn : <br />Çavên min mîna eynan e <br />Biskê min mîna qeytan e <br />Diranê min mîna mircan in <br />Eniya min mîna ferşan e <br />Berê min mîna fîncan e <br />Fîncanên mîr û paşan e <br />Sîngê min mîna zozan e <br />Zozanên haft eşîran e <br />Zembîlfiroş, lawikê derwêş <br />Lê bike kêf û seyran e </p><p>Zembîlfiroş lawikê derwêş e <br />Keremke tu were pêşe <br />Heqê zembîlên xwe bibêje <br />Lawiko ez evîndar im </p><p>Zembîlfiroş: <br />Lê lê lê, lê lê Xatûnê <br />Çavên te mîna zeytûnê <br />Ditirsim ji agirê êtûnê <br />Ya Xatûn ez tobedar im <br />Tobedarê Xaliqê Cebar im <br />J'ser toba xwe ez nayêm xwarê </p><p>Xatûn : <br />Zembîlfiroş lawikê feqîr e <br />Were ser doşeka Mîr e <br />Bidim te guliyên herîr e <br />Lawiko ez evîndar im </p><p>Zembîlfiroş: <br />Tu Xatûna li birc û van î <br />Li ser text û li ser seran î <br />Tu ji min re nabî kevanî <br />Xwedî zarok û eyal im <br />Zarok tazî û birçî li mal in <br />Xatûnê ez tobedar im </p><p>Xatûn : <br />Zembîlfiroş lawikê nenas î <br />Tena derpî û kiras î <br />Tu ji destêm nabî xelas î <br />Lawiko ez evîndar im </p><p>Zembîlfiroş: <br />Xatûna gerden bi morî <br />Qet nabe bi kotek û zorî <br />Tirsa min ji wî Reb ê jorê <br />Xatûnê ez tobedar im <br />Tobedarê Zerdeştê Kal im <br />Ji ser toba xwe qet nayêm xwarê</p></p></body></html>
