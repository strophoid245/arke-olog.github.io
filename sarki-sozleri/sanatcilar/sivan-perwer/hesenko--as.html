<!DOCTYPE html><html><head><title>Hesenîko Û Asê - Şivan Perwer - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Hesenîko Û Asê</h1><p><a href="/sarki-sozleri/sanatcilar/sivan-perwer/index.html">Şivan Perwer</a></p><p><p>Hesenîko û Asê<br />Hesenîko qurban ava çemê Mûradê tê û leme-lem e hoyê.<br />Hesen qurban wezê li qiraxa çem rûniştîme li benda te me hoyê...<br />Wezê bêjim kelekvano ez ketime bextê te min derbasî wî alî ke<br />Wez kefîla heqê te me hoyê...<br />Na na wele tê min derbas neke wezê sîng û berê xwe ji xwe re bikim kelek û gemî, wezê derbasbim cem Hesenîkê xwe, wez helala canê Hesenîkê xwe me hoyê... De lê lê wî Asê...</p><p>Lo lo Hesen dîno wezê naçim Mûradê lo bilind ciya hoyê...<br />û çû keriyê mala bavê min danîne li zozanan cem bêxêrê pezkuviya hoyê...<br />Lo lo Hesen dîno bê te xewka min nayê gidî li nava ciya hoyê...<br />Bira dêk û bavê min xêrê bikin û xêrê qe nebînin<br />Çawa min nedan Hesenîkê bi dilê min, min dane lawê Heskê Xelo ew şûndokê ser xaniya hoyê... De lê lê wî Heseno...<br />Hesen qurban min go ji Mûradê heta vira hoyê...<br />Ava Mûradê pêl bi pêl e derbas dibe ser pira hoyê...<br />Hesen qurban bira agir bikeve mala fesad û awara<br />Wele minê bizanibiya te yê ji min ra bigota Asê xwehingê, minê bigota Hesen bira hoyê...<br />Na na wele bişewite mala zalim û xêrnexwaza sala îsal xwîna sor nedirijiya li ser kevirê hoyê... De lê lê wî çi bike Asê</p></p></body></html>
