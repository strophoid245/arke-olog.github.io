<!DOCTYPE html><html><head><title>Mîrkut - Şivan Perwer - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Mîrkut</h1><p><a href="/sarki-sozleri/sanatcilar/sivan-perwer/index.html">Şivan Perwer</a></p><p><p>Mîrkut<br />Mîrkut bînin vî yalî<br />Nend û bendan vemalî<br />Doxê bigrin û rakin<br />Bila dangoh binalî<br />Him dano<br />Him xwarino<br />Him jîyano<br />Kesê nekin<br />Bê îmano<br />Kesê bikin<br />Jîn û jano<br />Ay ay ay ay......<br />Hey ne li mal e ne li mal e<br />Lawik hate pêş mal e<br />Ber bîna te bêhal e<br />Ji kerba keçikê dinale<br />Xwedê ava bike vê malê<br />Keçikê bike bermalî<br />Danê me ye<br />Pel kuteye<br />Ew xwêdana<br />Eniya me ye</p><p>Axa naxwe<br />Xatûn naxwe<br />Ev jî keda<br />Destê me ye<br />Lawno rabin dan lêdan in<br />Tev lê bidin nan û dan in<br />Zar û zêçên me birçî bûn<br />Li payîz û zivistan in<br />Spas ji xudayê xwe bikin<br />Daye me ev nan û dan e<br />Bila emrê me wiha neçe<br />Bê azadî bê îman e<br />Ay ay ay ay....<br />Nanê me ye<br />Hem kute ye<br />Noşîcan be<br />Li canê me ye<br />Me helal be<br />Rizqê me ye<br />De lê bidin<br />Danê me ye</p><p>Gotin û Muzîk : Gelêrî<br />Berhevkirin : Şivan Perwer</p></p></body></html>
