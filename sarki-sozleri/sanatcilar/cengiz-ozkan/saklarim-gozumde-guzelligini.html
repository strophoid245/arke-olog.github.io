<!DOCTYPE html><html><head><title>Saklarım Gözümde Güzelliğini - Cengiz Özkan - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Saklarım Gözümde Güzelliğini</h1><p><a href="/sarki-sozleri/sanatcilar/cengiz-ozkan/index.html">Cengiz Özkan</a></p><p><p>Saklarım gözümde güzelliğini<br />Her neye bakarsam sen varsın orda<br />Kalbimde gizlerim muhabbetini<br />Koymam yabancıyı sen varsın orda</p><p>Aşkımın temeli sen bir alemsin<br />Sevgi muhabbetsin dilde kelamsın<br />Merhabasın dosttan gelen selamsın<br />Duyarak alırım sen varsın orda</p><p>Çeşitli çiçekler yeşil yapraklar<br />Renklerin içinde nakşını saklar</p><p>Karanlık geceler aydın şafaklar<br />Uyanır cüml'alem sen varsın orda</p><p>Mevcudatta olan kudreti kuvvet<br />Senden hasıl oldu sen verdin hayat<br />Yoktur senden başka ilanihayet<br />İnanıp kanmışım sen varsın orda</p><p>Hu çeker iniler çalınan sazlar<br />Kükremiş dalgalar coşar denizler<br />Güneş doğar perdelenir yıldızlar<br />Saçar kıvılcımlar sen varsın orda</p><p>Veysel'i söyleten sen oldun mutlak<br />Gezer daldan dala yorulur ahmak<br />Sen ağaç misali biz dalda yaprak<br />Meyva çekirdeksin sen varsın orda</p></p></body></html>
