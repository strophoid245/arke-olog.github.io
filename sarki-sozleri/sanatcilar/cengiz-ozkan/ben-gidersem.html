<!DOCTYPE html><html><head><title>Ben Gidersem - Cengiz Özkan - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Ben Gidersem</h1><p><a href="/sarki-sozleri/sanatcilar/cengiz-ozkan/index.html">Cengiz Özkan</a></p><p><p>Ben gidersem sazım sen kal dünyada <br />Gizli sırlarımı aşikar etme <br />Lâl olsun dillerin söyleme yalan <br />Garip bülbül gibi ah u zar etme </p><p>Gizli dertlerimi sana anlattım <br />Çalıştım sesimi sesine kattım <br />Bebe gibi kollarımda yaylattım <br />Hayali hatır et beni unutma</p><p>Bahçede dut iken bilmezdin sazı <br />Bülbül konar mıydı dalına bazı <br />Hangi kuştan aldın sen bu avazı <br />Söyle doğrusunu gel inkar etme </p><p><br />Benim her derdime sen ortak oldun <br />Ağlarsam ağladın gülersem güldün <br />Sazım bu sesleri turnadan mı aldın <br />Pençe vurup sarı teli sızlatma </p><p>Ay geçer yıl geçer uzarsa ara<br />Giyin kara libas yaslan duvara<br />Yanından göğsünden açılır yara<br />Yâr gelmezse yaraların elletme</p><p>Sen petek misali veysel de arı<br />İnleşir beraber yapardık balı<br />Ben bir insanoğlu sen bir dut dalı<br />Ben babamı sen ustanı unutma</p></p></body></html>
