<!DOCTYPE html><html><head><title>Mapusane Kapısı - Yeni Türkü - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Mapusane Kapısı</h1><p><a href="/sarki-sozleri/sanatcilar/yeni-turku/index.html">Yeni Türkü</a></p><p><p>Altı kadın vardı demir kapının önünde,<br />Beşi toprağa oturmuş, ayakta biri;</p><p>Sekiz çocuk vardı demir kapının önünde.<br />Besbelli henüz öğrenmemişler gülmeyi.</p><p>Altı kadın vardı demir kapının önünde,<br />Ayakları sabırlı, ellerinde keder,</p><p>Sekiz çocuk vardı demir kapının önünde,<br />Cin gibi bakıyor kundaktakiler.</p><p>Altı kadın vardı demir kapının önünde,<br />Sımsıkı gizlemişler saçlarını,</p><p><br />Sekiz çocuk vardı demir kapının önünde,<br />Biri kavuşturmuş avuçlarını.</p><p>Bir jandarma vardı demir kapının önünde.<br />Ne dost ne düşman, nöbet uzun, hava sıcak.</p><p>Bir beygir vardı demir kapının önünde,<br />Nerdeyse ağlayacak.</p><p>Bir köpek vardı demir kapının önünde.<br />Burnu kara, tüyü sarı,</p><p>Kamış sepetlerde yeşil biber vardı,<br />Torbalarda kömür, heybelerde soğan sarmısak.</p><p>Altı kadın vardı demir kapının önünde<br />Ve demir kapının ardında beş yüz erkek vardı efendim;<br />Altı kadından biri sen değildin, ama<br />Beş yüz erkekten biri bendim.</p></p></body></html>
