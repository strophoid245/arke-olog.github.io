<!DOCTYPE html><html><head><title>Yalana Bak - Emel Sayın - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Yalana Bak</h1><p><a href="/sarki-sozleri/sanatcilar/emel-sayin/index.html">Emel Sayın</a></p><p><p>Lezzet oldum helàl pişen hamurda<br />Ekşimiş mayayı çalana bak bak<br />Çamur olan, çıkarır mı çamurda<br />Yontma taş devrinde kalana bak bak</p><p>Dilinde kavga var, elinde silah<br />Can verip alanda O yüce ilah<br />Kelin görünecek, düşünce külah<br />Mazlumun yüzüne gülene bak bak</p><p>Vatan özümüzdür, Vatan anadır<br />Gülün dikeni de gönül kanadır<br />Meclisten dışarı sözüm sanadır<br />Cemaat görmemiş gelene bak bak</p><p>Gönlü körün gözyaşları yalandır<br />Pehlivan hırsına, hâkim olandır<br />Kuyruğunu sar boynuma dolandır<br />Zehirli zıkkımlı yılana bak bak</p><p>Küpe et, çıkarma; bu sözüm sana<br />Namazın sanadır, niyazım bana<br />Özünde dürüstlük hep lazım bana<br />Cüppenin altında çalana bak bak</p><p>Elbette olmalı dostum farkımız<br />Birbirini çevirmeli çarkımız</p><p>Aynı derdi dillendirir türkümüz<br />Makam bilmez sazı çalana bak bak</p><p>Hatırı gönülü itler bitirdi<br />Zebaniler yiğitleri götürdü<br />Yozlaşmayı yoz olanlar getirdi<br />At öldü seyisim palana bak bak</p><p>Görmezmisin karnı büyük çemişler<br />Yetimlerin gıdasını yemişler<br />Çok bilenler çok yanılır demişler<br />Terazi tartıyı bilene bak bak</p><p>Gün gelir senide kocatır zaman<br />Gözünün önüne çekilir duman<br />Yamanın kolunu büker bir yaman<br />O zaman aynada haline bak bak</p><p>Sohbet ettik sabır ile sırayla<br />İflah olmaz pehlivan bu yarayla<br />Yiğitliği kim kazanmış nàràyla<br />Gönülde taht kurmuş kalana bak bak</p><p>Bir yiğidi başkaları övecek<br />Bu gidişle Maraş seni kovacak<br />Elbistanda adam tutup dövecek<br />Karga güler dostlar yalana bak bak</p><p>Dertliye dert verme çekemem nazı<br />Kepezi kadere olmadı razı<br />Kuyudan kafanı çıkarıp bazı<br />Emeğin hakkını alana bak bak</p></p></body></html>
