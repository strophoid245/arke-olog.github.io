<!DOCTYPE html><html><head><title>Eylül Akşamı - Bülent Ortaçgil - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Eylül Akşamı</h1><p><a href="/sarki-sozleri/sanatcilar/bulent-ortacgil/index.html">Bülent Ortaçgil</a></p><p><p>hiçbir neden yokken,<br />ya da biz bilmezken tepemiz atmış<br />ve konuşmuşuzdur... <br />onca neden varken <br />ve tam sırası gelmişken <br />hiçbirşey yapmamış <br />ve susmuşuzdur...<br />aynı anda aynı sessiz geceye doğru <br />içim sıkılıyor demişizdir<br />aynı sabaha uyanırken <br />kimbilir <br />aynı düşü görmüşüzdür<br />olamaz mı? <br />olabilir. </p><p>onca yıl sen burada <br />onca yıl ben burada <br />yollarımız hiç kesişmemiş <br />şu eylül akşamı dışında</p><p>belki benim kağıt param,<br />bir şekilde, döne dolaşa <br />senin cebine girmiştir<br />belki aynı posta kutusuna,<br />değişik zamanlarda da olsa,<br />birkaç mektup atmışızdır <br />ayın karpuz dilimi gibi <br />batışını izlemişizdir deniz kıyısında <br />aynı köşeye oturmuşuzdur köhnede <br />belki de birkaç gün arayla <br />olamaz mı? <br />olabilir. </p><p>onca yıl sen burada <br />onca yıl ben burada <br />yollarımız hiç kesişmemiş <br />şu eylül akşamı dışında. </p><p>bostancı dolmuş kuyruğunda <br />sen başta ben en sonda <br />öylece beklemişizdir...<br />sabah 7:30 vapuruna <br />sen koşa koşa yetişirken, <br />ben yürüdüğümden kaçırmışımdır<br />aynı anda başka insanlara, <br />seni seviyorum demişizdir....<br />mutlak güven duygusuyla, <br />başımızı başka omuzlara dayamışızdır <br />olamaz mı? <br />olabilir. </p><p>onca yıl sen burada <br />onca yıl ben burada <br />yollarımız hiç kesişmemiş <br />şu eylül akşamı dışında</p></p></body></html>
