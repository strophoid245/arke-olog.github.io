<!DOCTYPE html><html><head><title>Hiç Canım Yanmaz - Bülent Ortaçgil - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Hiç Canım Yanmaz</h1><p><a href="/sarki-sozleri/sanatcilar/bulent-ortacgil/index.html">Bülent Ortaçgil</a></p><p><p>Oturmuşum deniz kıyısına<br />Tam da kayanın karşısına<br />Çakıl taşlarını suya atarım<br />Şimdilerde havalar serin<br />Sonbahar da giderek yakın<br />İçimde bir yaz doymuşluğu</p><p>Artık hiç canım yanmaz<br />Çünkü kaptan denize açılmaz<br />Korktuğu rüzgârlardan mıdır<br />Benden midir<br />Başka bir şeyden midir</p><p>Konuşmak gelmez içimden<br />Ya da öf pöf dışarı doğru<br />Bilirim ki ellerim bağlı<br />Yaşamak berraklaşır<br />Bütün yüzler bulanıklaşır<br />Yer ve zaman savaşları</p><p>Artık hiç canım yanmaz<br />Çünkü kaptan denize açılmaz</p><p>Kabuk tutan yaralardan mıdır<br />Benden midir<br />Başka bir şeyden midir</p><p>O muydu ondan önce<br />Sen miydin ondan sonra<br />Romanlarım öyküleşir<br />Hastalıklarımı dinlerim<br />Gittikçe babama benzerim<br />Sokaklarım karmaşıklaşır</p><p>Artık hiç canım yanmaz<br />Çünkü kaptan denize açılmaz<br />Güvensiz tayfalardan mıdır<br />Benden midir<br />Başka bir şeyden midir</p><p>Tut vira tut<br />Çek vira çek<br />Hadi tut vira tut<br />Hey, hadi yallah</p></p></body></html>
