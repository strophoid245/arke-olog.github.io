<!DOCTYPE html><html><head><title>Babasız Kızlar Balosu - Babazula - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Babasız Kızlar Balosu</h1><p><a href="/sarki-sozleri/sanatcilar/babazula/index.html">Babazula</a></p><p><p>"bu davette topuğunuzun ya da kanadınızın<br />Biri kırık olmalı<br />Bu şartı yerine getirmeyenler<br />Kırık ön dişler ya da deşik ciğerlerle de<br />Katılabilirler"</p><p>Uzun hazırlıklardan geçtik biz<br />Uzakdiyarlara uçtuk: başka çaremiz yoktu</p><p>Babasız kızlar korosu:<br />Babamız bizi sevmedi<br />Çirkiniz! çirkiniz!<br />Zır deliyiz. güzeller güzeli şüphe<br />Kır kalbimi, alışığım ben<br />Yeşil gözleri babamın: gözleri zehirli yosunlardandır<br />İnce ince proje dokur, gürcü soğuk ve mağrur<br />Babamı hiç görmedim - ki onca yıldır</p><p>"bu baloya davetli kızlar<br />Babalarının cenazesinde bulunmayacaklar"</p><p>Niye seveyim seni<br />Babalarının terk ettiği kızlar, kötülüklerinde cömert<br />Aşklarında hazin ve güvenilmezdirler</p><p>Babasız kızlar korosu:<br />Babamız bizi sevmedi<br />Öyle birşey koptu ki içimizde<br />Bütün kötü kadınlar bizden sorulur<br />Kaçmayı biliriz biz en iyi<br />Ey cesur! ey sevgili! sıkıysa bak gözlerime<br />Taşa çeviririm seni, mum gibi eritirim<br />Çocukluk acıları pazılarımdır benim<br />Ah ben ne güçlü ne unutkanım bilemezsin.</p><p>"balomuz gece yarısını geçe başlayıp<br />Canımız isteyince biter"</p><p>Kandırdur arabalarıyla dolanmayız biz<br />Cam kırıklarında dans etmek varken<br />Babasız kızlar korosu:<br />Küfredip kavga çıkarırız<br />Çirkiniz! çirkiniz! çirkiniz<br />Babamız bizi sevmedi<br />Cümlenizin hakkından geliriz<br />Yaralarımıza şap dökerek büyüttük kendimizi<br />Göçebeyiz; talan eder tüyeriz<br />Hayat, baskınımıza mazur bir davet yeridir<br />Arka kapıları tekmeler içeri gireriz<br />Yaklaşma yakarım, dumanını üflediğim gibi<br />Keyfime bakarım</p><p>Ön kapıdan ve sırayla<br />Buyrun kibar hanımlar beyler<br />Babanız sizi sevdi de ne oldu?<br />Korkak, kör ve bok gibisiniz.</p></p></body></html>
