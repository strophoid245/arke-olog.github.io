<!DOCTYPE html><html><head><title>Sana Bakmak - Yılmaz Erdoğan - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Sana Bakmak</h1><p><a href="/sarki-sozleri/sanatcilar/yilmaz-erdogan/index.html">Yılmaz Erdoğan</a></p><p><p>Herşey yapılabilir </p><p>Bir beyaz kağıtla </p><p>Uçak örneğin, uçurtma mesela. </p><p>Altına konulabilir </p><p>Bir ayağı ötekinden kısa olduğu için </p><p>Sallanan bir masanın. </p><p>Veya şiir yazılabilir </p><p>Süresi ötekilerden kısa </p><p>Bir ömür üzerine.. </p><p> </p><p>Bir beyaz kağıda </p><p>Herşey yazılabilir, </p><p>Senin dışında.. </p><p>Güzelliğine benzetme bulmak zor, </p><p>Sen iyisimi sana benzemeye çalışan </p><p>Herşeyden: </p><p>Bir gülden bir ilk bir sonbahardan sor. </p><p>Belki tabiattadır çaresi </p><p>Senin bir çiçeğe bu kadar benzemenin.. </p><p>Ve benim </p><p>Bilinci nasırlı bir bahçıvan çaresizliğim.. </p><p>Anlarım bitkiden filan </p><p>Ama anlatamam </p><p>Toprağın güneşle konuşmasını </p><p>Sana çok benzeyen bir çiçek yoluyla </p><p> </p><p>Sen bana ışık ver yeter </p><p>Bende filiz çok.. </p><p>Köklerim içimde gizlidir </p><p>Gelen giden, açan soran, bere budak yok </p><p>Bir şiir istersin </p><p>"içinde benzetmeler" olan </p><p>Kusura bakma sevgilim </p><p>Heybemde sana benzeyecek kadar </p><p>Güzel birşey yok </p><p> </p><p>Uzun bir yoldan gelen </p><p>Tedariksiz, katıksız bir yolcuyum </p><p>Yaralı yarasız sevdalardan geçtim </p><p>Koynumda bir beyaz kağıt boşluğu </p><p>Herşeyi anlattım.. </p><p>Olan olmayan, acıtan sancıtan.. </p><p>Bilsem ki sana varmak içindi </p><p>Bütün mola sancıları </p><p>Bütün stabilize arkadaşlıklar </p><p>Daha hızlı koşardım </p><p>Severadım gelirdim </p><p>Gözlerinin mercan maviliğine.. </p><p> </p><p>Sana bakmak </p><p>Suya bakmaktır.. </p><p>Sana bakmak </p><p>Bir mucizeyi anlamaktır.. </p><p> </p><p>Sağa sola bakmadan yürüdüğüm yollar tanıktır </p><p>Aşk sorgusunda şahanem </p><p>Yalnız kelepçeler sanıktır </p><p>Ne yazsam olmuyor </p><p>Çünkü bilenler hatırlar.. </p><p>Hem yapılmış hem yapma çiçek satanlar </p><p>Bahçıvan değil tüccarlardır </p><p>Sen öyle göz, </p><p>Sen öyle toprak ve güneş ortaklığı </p><p>Sen teninde cennet kayganlığı iken, </p><p>Sana şiir yazmak ahmaklıktır.. </p><p> </p><p>Bir tek söz kalır </p><p>Dişlerimin arasından </p><p>Ben sana gülüm derim </p><p>Gülün ömrü uzamaya başlar </p><p> </p><p>Verdiğim bütün sözler </p><p>Sende kalsın isterim </p><p>Ben sana gülüm derim </p><p>Gül sana benzediği için ölümsüz.. </p><p>Yazdığım bütün şiirler </p><p>Sana başlayan bir kitap için önsöz </p><p> </p><p>Sana bakmak </p><p>Bir beyaz kağıda bakmaktır. </p><p>Her şey olmaya hazır </p><p>sana bakmak </p><p>suya bakmaktır.. </p><p>gördüğün suretten utanmak.. </p><p>sana bakmak </p><p>bütün rastlantıları reddedip </p><p>bir mucizeyi anlamaktır.. </p><p>sana bakmak </p><p>Allah’a inanmaktır.</p></p></body></html>
