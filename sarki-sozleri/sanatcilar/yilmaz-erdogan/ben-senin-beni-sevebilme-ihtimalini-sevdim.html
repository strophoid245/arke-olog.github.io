<!DOCTYPE html><html><head><title>Ben Senin Beni Sevebilme İhtimalini Sevdim - Yılmaz Erdoğan - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Ben Senin Beni Sevebilme İhtimalini Sevdim</h1><p><a href="/sarki-sozleri/sanatcilar/yilmaz-erdogan/index.html">Yılmaz Erdoğan</a></p><p><p>Soğuk ve şehirlerarası otobüslerde vazgeçtim çocuk<br />Olmaktan<br />Ve beslenme çantamda otlu peynir kokusuydu babam<br />Ben seninle bir gün veyselkarani'de haşlama yeme<br />İhtimalini sevdim<br />İlkokulun silgi kokan, tebeşir lekeli yıllarında<br />Ankara'da karbonmonoksit sonbaharlar yaşanırdı o zaman<br />Özlemeye başladım herkesi<br />Ve bu hasret öyle uzun sürdü ki, adam gibi hasretleri<br />Özlemeye başladım sonra<br />Bizim kemalettin tuğcu'larımız vardı<br />Bir de camların buğusuna yazı yazma imkanı<br />Yumurta kokan arkadaşlarla paylaşılan kahverengi<br />Sıralarda<br />Solculuk oynamaya başladık<br />Ben doktor oluyordum sen hemşire, geri kalanlar<br />Kontrgerilla<br />Kırmızı boyalarla umut ikliminde harfler yazılıyordu<br />Pütürlü duvarlara ve<br />Türk dil kurumu'na inat bir türkçeyle<br />Ağbilerimizden öğrendik, s harfinden orak çekiç figürleri<br />Türetmeyi<br />Ankara'ya usul usul karbonmonoksit yağıyordu<br />Ve kapalı mekanlarda sevişmeyi öneriyordu haber<br />Bültenleri<br />Oysa ankara'da hiç sevişmedim ben<br />Disiplin kurulunda tartışılan aşkım olmadı benim<br />Sınıfça gidilen pikniklerde kıçımıza batan platonik<br />Dikenleri saymazsak<br />Ankara'ya usul usul kurşun yağıyordu<br />Ve belli bir saatten sonra sokağa çıkmamayı öneriyordu<br />Haber bültenleri<br />Oysa hiç kurşun yaram olmadı benim<br />Ve hiç bir mahkeme tutanağında geçmedi Adım<br />Çatışmaların ortasında sevimli bir çocuk yüzüydüm sadece<br />Sana şiirler biriktiriyordum fen bilgisi defterimde, ama<br />Sen yoktun<br />Ben, senin beni sevebilme ihtimalini seviyordum, suni</p><p>Teneffüs saatlerinde<br />Okul servisi seni hep zamansız, amansızca bir lojman<br />Griliğine götürüyordu<br />Ben, senin benimle tunalı hilmi caddesi'ne gelebilme<br />İhtimalini seviyordum</p><p>Ben, senin beni sevebilme ihtimalini seviyordum</p><p>Yaz sıcağı toprağa çekiyor da tenimin çatlamaya hazır<br />Gevrekliğini<br />Sonra otobüs oluyordum, kırık yarık yolların çare bilmez<br />Sürgünü<br />Ne yana baksam dağ ve deniz sanıyordum<br />Muş ovasının yalancı maviliğini<br />Otobüs oluyordum bir süre<br />Yanımızdan geçen kara trenlerle yarışıyordum, yanağım<br />Otobüs camının garantisinde<br />Otobüs oluyordum<br />Bir ülkeden bir iç ülkeye<br />Çocukluğuma yaklaştıkça büyüyordum<br />Zap suyunun sesini başına koyuyordum şarkılarımın<br />Listesinin<br />Korkuyordum<br />Sonra iniyordum otobüsten<br />Çarşıdan bizim eve giden, ömrümün en uzun<br />Ömrümün en kısa, ömrümün en çocuk<br />Ömrümün en ihtiyar yolunu koşuyordum<br />Çünkü sonunda annem oluyordum, babam kokuyordum sonunda<br />Soğuk ve şehirlerarası otobüslerde vazgeçtim çocuk<br />Olmaktan<br />Ve beslenme çantamda otlu peynir kokusuydu babam<br />Ben seninle bir gün van'daki bir kahvaltı salonunda<br />Ben seninle sadece bilmek zorunda kalanların bildiği<br />Bir yol üstü lokantasında<br />Ben seninle, ağrı dağına mistik ve demli bir çay kıvamında<br />Bakan<br />Doğubeyazıt'ın herhangi bir toprak damında<br />Ben seninle herhangi bir insan elinin<br />Terli coğrafyasında olma ihtimalini sevdim</p><p>Ben senin, beni sevebilme ihtimalini sevdim</p></p></body></html>
