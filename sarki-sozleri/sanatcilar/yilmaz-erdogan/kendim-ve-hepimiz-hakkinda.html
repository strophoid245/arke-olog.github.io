<!DOCTYPE html><html><head><title>Kendim ve Hepimiz Hakkında - Yılmaz Erdoğan - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Kendim ve Hepimiz Hakkında</h1><p><a href="/sarki-sozleri/sanatcilar/yilmaz-erdogan/index.html">Yılmaz Erdoğan</a></p><p><p>1 <br />Bir gün herşeyinle dimdik <br />Her türlü kavgaya hazır <br />çıplak gergin <br />her sözü verecek kadar aceleci <br />tutamayacak kadar unutkan <br />sade çaresizken kadın <br />genelde erkek. <br />2 <br />kendi sözlerinin gölgesine hayran <br />hiçbir şey gerçek değil alkışlar yalan <br />hala bir çift çarpık bacak <br />kendi resmi resmiyle barışık <br />küs eskisiyle ve eski sevgililerin hepsiyle <br />ama hala çok güzel <br />hakkında konuşmak senin <br />ben senden bahsediyorum yine <br />kime darlansa kalbim kimin kılığında. <br />ne zaman aklım çıksa yerinden <br />tuzu ayarında gözyaşlarıyla <br />dönmeyeceğime inandığım günlerde <br />bu seyrüseferden <br />(bu seyrüsefer sözünün burada geçme sebebi <br />tamamen kelimeyi sevdiğimden) <br />diyorum işte bu sefer oğlum <br />işte bu sefer <br />olacak olmakta olan <br />yanacak yanmakta olan <br />yok çare akacak akmakta olan düşecek... <br />ama hala çok güzel <br />hakkında konuşmak senin <br />düşünmek seni en ayıp kılıklarda <br />en düşmüş saatlerde <br />Hala güzel <br />Hakkında konuşmak senin... <br />Otuzu geçmişiz hiç haketmeyecek kağıtlarla <br />Oysa boş kağıt vermişiz geçmeyelim <br />Kalalım diye o sularda <br />Yalnız çirkince geçmiş bir gençliğin ağıtı <br />Bu kadar acıksız olurdu zaten <br />Çocuktum kürtlerin kuyruğundan bahsedilirdi <br />Nicedir uyruğundan bahsediliyor <br />Ve kim ne söylese bu mühim mesele hakkında <br />Mühim kanamalar tespit ediliyor hastanın dosyasında <br />Ve diyorum ki ben bazen <br />bu iki sevgilinin arasında <br />ve ikisinin eşit derecede akrabası <br />ilk kez bir düğünde adam hem erkek hem kız tarafı <br />Bağırıyorum şaka yollu <br />Olacak olmakta olan <br />Yanacak yanmakta olan <br />Akacak akmakta olan.. <br />düşecek <br />Ama hala çok güzel <br />Hakkında konuşmak senin. <br />Bir beyhude çabasına daha girişmek <br />Seni methetmenin. .<br />Sana küfretmenin. <br />Hala güzel <br />Hakkında konuşmak senin <br />Kökünü kendi sökmüş bir inatçı adamdır yurdum <br />Hangi toprağa denk gelmişse <br />Oraya salmış kılcallarını <br />Ve hepsinden başka çiçek türemiş, <br />Seçebıldiğince yaban otlarının arasındar <br />Çok şahane insanlardır <br />Kendini soyacak kadar ahmak hırsızları ayırırsan <br />Çok iyi şiirler yazdım <br />Kötülerinin tamamını çıkarırsan..... <br />Ama hala güzel <br />Hakkında konuşmak senin <br />Hatta aleyhinde! <br />Bağır çağır hatta <br />Yeri gelirse çok sağlam bir kaç gözyaşı eşliğinde <br />Güzel... <br />Hala güzel <br />hakkında konuşmak senin <br />Dinimin dolanması her görüşmede <br />Her karşılaşmada <br />Yani her eski sevgililer bayramında hayatın, <br />Güzel. <br />rakının ikinci dublesinde ilk karşımıza çıkanı <br />öptüren şey ne ise <br />Bir şölenlik hatıra mı yoksa çift dingilli bir acı mı <br />yanısıra neyse artık o şey, <br />hanı bir bıçak saplaması kadar hasmane <br />ve bildiğin cennet davetiyesi kılığında bir şey <br />işte ne ise o şey ....O güzel ... <br />hala güzel hakkında konuşmak senin......</p></p></body></html>
