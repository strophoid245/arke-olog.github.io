<!DOCTYPE html><html><head><title>Yağmur - Yılmaz Erdoğan - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Yağmur</h1><p><a href="/sarki-sozleri/sanatcilar/yilmaz-erdogan/index.html">Yılmaz Erdoğan</a></p><p><p>Yer ile yeksan, ıslak saçlı, kem gözlü<br />Kavim göçlerinden bu yana ağlayan<br />Ve durmadan cep kanyağı yakıcılığında<br />Eziler çalan , çaldıran , yakalatan<br />Adı bende gizli bir kadındı istanbul<br />Şehre bir yağmur yağdı ben ağladım<br />Sevilirken ayrılmakmı kaldı Bizansta<br />Oyun dolan yoktu gözlerde , yalnızca ses<br />Verilmiş sözler birdi, edilen yemimler sıfır<br />Eşyalar alındı fotoğraflar söküldü yerlerinden<br />Bir aşkın izlerini yok edecek<br />Bir başka aşk sipariş edildi yeniden<br />Bir şehre yağmur yağdı, ben ağladım<br />Kim daha çok yalan söndürdü çay bardaklarında<br />Hangisi talandı demli öpücüklerin</p><p>Ve buğularda yitirilen kimin adıydı<br />Bir aşktan diğerine kaç saatte gidiliyordu<br />Soyulurmuydu kabuğu hayatın<br />Yoksa bütün vitamini kabuğundamıydı<br />Yağmur şehre bir yağdı ben ağladım<br />Ben giderken en çok seni götürdüm<br />Aklımın nakliyesiydi asıl yoran taşıyıcıları<br />Yardan düşmüştüm yaralarım yardan armağandı<br />Kutsal kitabımdı ziyan edilmiş sevgililer<br />Bense sevmeyi beceremedim<br />Belki de sevilmeyi<br />Benim sevmeye engel evcil acılarım vardı<br />Ben yağmur ağladım, bir şehre yağdı<br />Ben şehre ağladım, bir yağmur yağdı<br />Ben bir ağladım, şehre yağmur yağdı<br />Ben,<br />    yağmur,<br />           ağladım....</p></p></body></html>
