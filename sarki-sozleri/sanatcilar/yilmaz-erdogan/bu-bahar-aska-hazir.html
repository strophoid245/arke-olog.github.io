<!DOCTYPE html><html><head><title>Bu Bahar Aşka Hazır - Yılmaz Erdoğan - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Bu Bahar Aşka Hazır</h1><p><a href="/sarki-sozleri/sanatcilar/yilmaz-erdogan/index.html">Yılmaz Erdoğan</a></p><p><p>Her yağış bir başka kalkışmaya gönüllü <br />Ve kim neye erse bu geçişte <br />Bir tomurcuk bir gözyaşı mutluluk işte <br />Her bahar arifesinde korkulu bir kimsesiz gecenin <br />Aklım elim yüreğim kirişte hep biraz korku biraz yalan telefon <br />seslerinde..... <br />Ya yine boş koridor islaklığıysa ve beton efesi <br />Bütün fakir çocukluklarda.... <br />Ama herşey sırasını beklerken <br />Mukaddes bir kuytuda <br />Senden umut kesenin hüzün kesesinde bir yavru <br />Herhangi bir anne kadar kanguru <br />İşte bahar işte sevda işte tomurcuk bir bakıma <br />Ağzım mavi ıslaklığının uçurumunda <br />Rüyayla gerçeğin arasında <br />Hep iyinin aşkın tarafında <br />ve <br />Değmediğim yerin kalmayıncaya <br />Bu bahar sonsuza tomurcuklanmaya <br />Ben sana sen çatlak bir anadoluyu kucaklamaya <br />Bu bahar aşk için hazır <br />Hazır vazgeçmeye <br />adının bile baş harflerinden <br />Kayıtsız bir sarhoşluğun her gün erkenden sabah oluşundan <br />Her şeyi biraz şakalaştıran bakışından <br />Şakadan başka izahı olmayan bu kalp ağrısından <br />ve <br />bahanesi bir yürek bir et <br />bir bedenin içine girmek! <br />Hazır bu bahar <br />Akılsız! bir yeşermenin şahane hasadına <br />Hazır Nur topu bir yaşama sevincini kundaklamaya.... <br />Unutma baharda çiçek olan <br />Meyvedir yaza.... <br />Bu erik tanesi bu şakacı bahar çiçeği <br />Her dem taze kalsa...</p></p></body></html>
