<!DOCTYPE html><html><head><title>Islık - Yılmaz Erdoğan - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Islık</h1><p><a href="/sarki-sozleri/sanatcilar/yilmaz-erdogan/index.html">Yılmaz Erdoğan</a></p><p><p>Senin sesinle başlayan bir ıslık<br />Kehribar kokusu kulaklarımda<br />Nasıl bir nargile yakmak bu fitil gibi<br />Sarhoşlukta..</p><p>Kim bu öldürücü musikinin<br />Güftesini gömebilir kuytuluğun makamına<br />Yalnız hicazdı felaket efem saatlerinde<br />Kimi görsem göz yarası yüzümde,<br />Kimi duysam<br />Senin sesinden ıslak bir ıslık<br />Ve ben artık her şarkıda<br />Kendime vokal yapıyorum,<br />Yüzüm gözüm ıpıslak...</p><p>Yazamak için</p><p>Mevsim dışı</p><p>Sarışın bir kederdin<br />Soğuk yazlıkta...<br />Sayfiye hanımın tembel düşlerine<br />Ve çıplak ayakla<br />Betona basıyordu yaz..</p><p>Bense paslanmış bir keyifle<br />Hayatımı yazamak istiyordum<br />Sensizliğe<br />Gül buğusu bir edebiyat arıyordum..</p><p>Her tanışmada<br />Bir "memnun oldum" öldüren<br />Devrik katillerdik hepimiz</p><p>Ve sen<br />Faili yaz bir cinayettin<br />O maktül yazlık akşamında...</p></p></body></html>
