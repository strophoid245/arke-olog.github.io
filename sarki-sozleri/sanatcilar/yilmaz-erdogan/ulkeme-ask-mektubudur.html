<!DOCTYPE html><html><head><title>Ülkeme Aşk Mektubudur - Yılmaz Erdoğan - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Ülkeme Aşk Mektubudur</h1><p><a href="/sarki-sozleri/sanatcilar/yilmaz-erdogan/index.html">Yılmaz Erdoğan</a></p><p><p>Ülkeme aşk mektubudur<br />her yaban<br />neylersin ki yavan<br />Edirne ötesi sabah kahvaltıları.<br />Bizde onun 'çayaltı'dır esası<br />Ezine beyaz'ı ve Gemlik siyah'ı olmadan olmaz.<br /> <br />Bir de otlu peynir çıkarırsanız<br />sizden tatlısı bulunmaz.<br /> <br />Yurdum sevmek maceradır<br />öyle güzeldir ki<br />onu sevmek marifet bile sayılmaz.<br /> <br />Ankara Keskin ovasında<br />ısırırken tenini<br />gecenin süt dişleri<br />ya da<br />de ki eyvah!<br />de ki havar!<br />Erciş'te<br />bir göçükte<br />çocuk istihkakından çalıntı ile karılmış<br />bir beton muammasının altında<br />herkesten 'orda kimse var mı' kadar uzakta<br />misafir nefeslerle umut sayıklarken<br />yurdun sevmek<br />maceradır...<br /> </p><p>ya da<br />büyük kalpli isimsiz bir kurtarıcı<br />bir serdengeçtinin kuvvetli eli<br />sıkısından kavrayınca seni<br />bir bebek gibi gülümseyince<br />kurtaranın yeryüzü<br />yurdun sevmek<br />maceradır...<br /> <br />yaralarına değince<br />çok uzaktan<br />tanımadığın bir dostun melhemi<br />göz pınarlarına taşınca<br />memleket<br />ve<br />merhamet kelimeleri,<br />yurdun sevmek<br />maceradır.<br /> <br />maceradır<br />çünki sevmek<br />esasen dilsiz,<br />gönderenin adresi yok bu aşk mektubu<br />bu darbı-ı mesel<br />bu cürm-ü masal<br />sensiz olmaz,<br /> <br />sensiz olmasın,<br /> <br />sensiz olacaksa<br /> <br />olmasın.</p></p></body></html>
