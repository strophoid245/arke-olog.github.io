<!DOCTYPE html><html><head><title>Bir Mevsimin Acı Gerçekleri - Yılmaz Erdoğan - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Bir Mevsimin Acı Gerçekleri</h1><p><a href="/sarki-sozleri/sanatcilar/yilmaz-erdogan/index.html">Yılmaz Erdoğan</a></p><p><p>""Bir tek dileğim var mutlu ol yeter" sözünün<br />Bir kamyon yükü<br />Anlam taşıdığı günlerdi</p><p>Kaldırımlar toz ve kağıt topakları<br />Ankara'nın<br />Ankara'nın sonbahar yaprakları<br />Ayvalar sarı<br />Hüzünler olgun<br />Yaz yorgunu gövdeler serili betonlarda</p><p>Ben yanımda çok acıklı<br />Epey yol üstü sözler getirmiştim<br />"Sanki terk edilmiş bir viraneyim<br />Her yanım dağılmış yıkılmışım ben"</p><p><br />Okul önlük mevsimi<br />Ve kaplanması kitapların<br />Cumhuriyet gazetesiyle<br />Bir ön beslenme çantası kompleksi<br />Malum şu otlu peynir meselesi</p><p>Saçlarını süt mısırı örgü yapmış<br />Bir al yüz koca göz görüyorum<br />Sanki o tehlikeli yolun başındayım<br />Aşk'a geliyorum<br />Ama yanıma hep<br />Köy zılgıtlı sözler almışım<br />Arabesk kalıyorum<br />Her kent soylu aşkın karşısında<br />"Bir kulunu çok sevdim" diyorum<br />"O beni hiç sevmiyor" diyorum<br />"Kalbimi ona verdim<br />Artık geri vermiyor" diyorum</p></p></body></html>
