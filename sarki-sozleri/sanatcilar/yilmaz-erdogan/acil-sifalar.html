<!DOCTYPE html><html><head><title>Acil Şifalar - Yılmaz Erdoğan - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Acil Şifalar</h1><p><a href="/sarki-sozleri/sanatcilar/yilmaz-erdogan/index.html">Yılmaz Erdoğan</a></p><p><p>Bahçe kapısından sızdilar... <br />Aralık kalmış neresi varsa hayatımın... <br />Bünyede bastırılmamış ne kadar isyan varsa ordan. </p><p>Daha asitli bir yalnızlık için <br />Dilek tutuyorum şarkılara, <br />Sıradaki benim şansıma diyorum; <br />Haberler başlıyor birden, <br />Benden, <br />Hazin biçimde bahçeden. </p><p>Kumsalların istenmeyen kaç kum tanesi varsa <br />Önde gideniyim her tazyikli alkışta.. </p><p>Zayii makamında bestelenmiş yazılar kaldı avluda. </p><p>Gitme diye <br />Yalan bile söylerim, <br />Yerini söylerim <br />Ne saklamışsam <br />Kal diye! </p><p>Bu yaz'ı serin tutalım diye <br />Çıplak tenlerde, <br />Geceyarısı tatlı bir soğukluk olsun diye <br />Her sevişme, <br />Aramızdaki her üryan gelişme! </p><p>Hem gidenedir bu şiir <br />Hem gelecek olana.... <br />O da biraz oyalanıp <br />Gider nasılsa? <br />Hep haberler başlayacak biliyorum, <br />Hangi şarkıyı seçsem şansıma. </p><p>Şimdi şifa niyetine giriyorum sulara. <br />Mavisine değil denizin. <br />Sade tuzuna.</p></p></body></html>
