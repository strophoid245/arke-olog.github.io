<!DOCTYPE html><html><head><title>Bu Yol Nereye Gider - Yılmaz Erdoğan - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Bu Yol Nereye Gider</h1><p><a href="/sarki-sozleri/sanatcilar/yilmaz-erdogan/index.html">Yılmaz Erdoğan</a></p><p><p>Bu yol nereye gider <br />Bir kuğunun boynuna dokunurken... <br />Yol bir yere gitmez <br />İçerde <br />Düz saçlara uğrar <br />Ayak üstü bir akşamüstü <br />Her plansız ürperişin sonu <br />Hüsran <br />Ve hüsran <br />Çok sanat müziği bir kelimedir </p><p>Yol bîr yere gitmez <br />O bir durma biçimidir <br />Yol yoluyla gidebilir yare <br />Yoldan çıkabilir apansız <br />Ve ömür bitebilir yoldan önce <br />Ama yol bir yere gitmez <br />O bir durma biçimidir </p><p>Yaşamak <br />Hızlı bir ölme biçimidir <br />Düşünce ışıktan yavaşsa <br />Erken gidilmeiidir <br />Gerdan sözcüğüne <br />Bir kuyumcuda da rastlayabilirsin <br />Bir kasapta da <br />Kalbin sızlamaz <br />Bir kuzu yüreğini vitrinde görünce </p><p>O bir beslenme biçimidir <br />Ama korkarsın <br />Kurdun sevdiği havadan <br />Ayakkabı yaparsın yılandan </p><p>Yol bir yere gitmez <br />O bir durma biçimidir <br />Her garantiyi istersin hayattan <br />Oysa ölümle yaşam arası <br />Uzun malum ince bir yol <br />Bir yere gitmez <br />O bir ölme biçimidir </p><p>İyi yolculuklar denmez bir gidene <br />Yapılamaz çünkü <br />Çok yolculuk bir seferde <br />Yoku denmez her gidene <br />Herkes o yolun taraftarı olmayabilir <br />Hiçbir sürgün <br />Gittiği yolu sevmez mesela </p><p>Yol bir yere gitmez <br />O bir susma biçimidir <br />Soğuk bir taşıtın uğultusunda</p></p></body></html>
