<!DOCTYPE html><html><head><title>Yeni Bir Sayfada Sana Bakmak - Yılmaz Erdoğan - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Yeni Bir Sayfada Sana Bakmak</h1><p><a href="/sarki-sozleri/sanatcilar/yilmaz-erdogan/index.html">Yılmaz Erdoğan</a></p><p><p>her şey yapılabilir <br />bir beyaz kağıtla <br />uçak örneğin uçurtma mesela <br />altına konabilir <br />bir ayağı ötekilerden kısa olduğu için <br />sallanan bir masanın <br />veya şiir yazılabilir <br />süresi ötekilerden kısa <br />bir ömür üzerine <br />bir beyaz kağıda <br />her şey yazılabilir <br />senin dışında <br />güzelliğine benzetme bulmak zor <br />sen iyisi mi sana benzemeye çalışan <br />her şeyden <br />bir gülden bir ilk bir sonbahardan sor <br />belki tabiattadır çaresi <br />senin bir çiçeğe bu kadar benzemenin <br />ve benim <br />bilinci nasırlı bir bahçıvan çaresizliğim <br />anlarım bitkiden filan ama anlatamam <br />toprağın güneşle konuşmasını <br />sana çok benzeyen bir çiçek yoluyla </p><p>sen bana ışık ver yeter <br />bende filiz çok <br />köklerim içimde gizlidir <br />gelen giden açan soran bere budak yok </p><p>bir şiir istersin <br />"içinde benzetmeler olan" kusura bakma sevgilim <br />heybemde sana benzeyecek kadar <br />güzel bir şey yok. <br />Uzun bir yoldan gelen <br />Tedariksiz katıksız bir yolcuyum <br />Yaralı yarasız sevdalardan geçtim <br />Koynumda bir beyaz kağıt boşluğu <br />Her seyı anlattım <br />Olan olmayan acıtan sancıtan <br />Bilsem ki sana varmak içindi <br />Bütün mola sancıları <br />Bütün stabilize arkadaşlıklar <br />Daha hızlı koşardım <br />Sever adım gelirdim <br />Gözlerinin mercan maviliğine <br />Sana bakmak <br />Suya bakmaktır <br />Sana bakmak <br />Bir mucizeyi anlamaktır <br />Sana sola bakmadan yürüdüğüm <br />yollar tanıktır <br />Aşk sorgusunda şahanem <br />Yalnız kelepçeler sanıktır <br />Ne yazsam olmuyor <br />Çünkü bilenler hatırlar <br />Hem yapılmış hem yapma çiçek satanlar <br />Bahçıvanlar değil tüccarlardır <br />Sen öyle göz <br />Sen öyle toprak ve güneş ortaklığı <br />Sen teninde cennet kayganlığı iken <br />Sana şiir yazmak ahmaklıktır </p><p>Bir tek söz kalır <br />Dişlerimin arasından <br />Ben sana gülüm derim <br />Gülün ömrü uzamaya başlar <br />Verdiğim bütün sözler <br />Sende kalsın isterim <br />Ben sana gülüm derim <br />Gül sana benzediği için ölümsüz <br />Yazdığım bütün şiirler <br />Sana başlayan bir kitap için önsöz <br />Sana bakmak <br />Bir beyaz kağıda bakmaktır <br />Her şey olmaya hazır <br />Sana bakmak <br />Suya bakmaktır <br />Gördüğün suretten utanmak <br />Sana bakmak <br />Bütün rastlantıları reddedip <br />Bir mucizeyi anlamaktır <br />Sana bakmak <br />Allah'a inanmaktır .</p></p></body></html>
