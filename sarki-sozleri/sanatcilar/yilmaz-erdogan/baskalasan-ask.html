<!DOCTYPE html><html><head><title>Başkalaşan Aşk - Yılmaz Erdoğan - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Başkalaşan Aşk</h1><p><a href="/sarki-sozleri/sanatcilar/yilmaz-erdogan/index.html">Yılmaz Erdoğan</a></p><p><p>Adını anmak güzeldi, <br />dost ağızlarda sana dair cümlelerin <br />ıslatılması... <br />Adını anmak... <br />Yüksek sesle, kimsesiz gecelerin düşsel <br />avuntularına sırt çevirip senden söz açmak... <br />Biraz gülünç, biraz sitemkar... <br />güzeldi... <br />Adının Türkçedeki yankısı özeldi... </p><p>Seninle yoğurt yemek, kendi Kanlıcanlı, </p><p>Sülalesi Kandilli yoğurtçunun mekanında... <br />Denize amors durup, yüzüne <br />cepheden bakmak güneşli bir mavilikte.... <br />güzeldi.. </p><p>İpe sapa konuşlanmaz bahanelerle elini tutmak, <br />yüzünde <br />Yüzyıllık bir hasreti gidermek güzeldi... </p><p>Güzeldi'li geçmiş zamanları düşünüyorum <br />şimdi... <br />Cümlelerimiz öznesiz...Umursayan yok, <br />Kanlıca'daki yoğurdu... </p><p>ve eşikteki öpücük, tarih bilinci olmayan bir <br />aşkın mührüdür artık...</p></p></body></html>
