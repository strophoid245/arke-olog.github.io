<!DOCTYPE html><html><head><title>Ankara - Yılmaz Erdoğan - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Ankara</h1><p><a href="/sarki-sozleri/sanatcilar/yilmaz-erdogan/index.html">Yılmaz Erdoğan</a></p><p><p>Ankara'ya <br />Öyle yakışırdı ki kar.. <br />Asfaltlar ışıldar, <br />Buz tutardı resmi yalanlar... <br />Kimse keman çalmaz belki ama <br />Çok keman çalınsın balolarında <br />Diye yapılmış <br />Gri <br />Sisli <br />Binalar... </p><p>Alnının ortasında <br />Ciddi bir devlet asabiyeti. </p><p>Çok kötü günlermiş gibi en genç zamanlar, <br />Bu zulüm bu sevda bitmezmiş sevmek <br />Bir halkı sevmekse aşk o zaman sevmekmiş! <br />(biz bir şeyi delicesine severiz Ama tanrım neyi?) </p><p>Kahve önü çatlak mozaik <br />Bel kemiğine tehdit <br />Kürsüler üstünde <br />Çok sigara içen <br />Öğrenciler </p><p>Bir daha asla yaşayamayacağı <br />Aşkları teğet geçerken <br />Hep onu sevmeyenleri severek <br />Hep onu sevenin gözlerinden <br />Kalabalıklara kaçarak <br />Karışarak toplumcu gerçekçi yalnızlıklara, <br />Yüksek rakımlarda çatlamış dudaklarını <br />Bir izmirli güzele dayatmak varken <br />(Hep kardeş olacak değiliz ya, Yaşasın halkların sevgililîğî!) </p><p>Soyut bir sevdaya <br />Beşik kertilmiş olan <br />Dağda çoban, <br />Şehirde şark çıbanı sayılan, <br />Fırat'ın büyük elleri <br />Ararat'ın kız yelleri <br />Cilo'nun derin nefesleri <br />Hülasa kente hukuk mukuk okun <br />Mümkünse o arada da memleketi kurtarmaya gelmiş </p><p>Anadolu çocukları, <br />Ankara' ya <br />Öyle yakışırdı ki kar <br />Asfaltlar ışıldar, <br />Buz tutardı resmi yalanlar </p><p>Belki balkona Kar seyretmeye çıkar diye <br />Sevdiğimiz kızlar <br />Çok dibimiz donmuştur <br />Ve çoğu zaman <br />Bu kar mevzuu <br />Kızlara yeterince ilginç gelmemiştir </p><p>Hiçbir şey <br />Kapalı bir dükkan kadar <br />Hüzünlü gelmez insana <br />Ankara'da, <br />Yoksa bugün bir hayat <br />Yaşanmayacak mı duygusu çöker bütün bozkıra. </p><p>Kimse keman çalmaz belki <br />Belki bu fiim hiçbir zaman <br />O kadar fiyakalı olmayacak ama <br />Hiçbir lahmacunda <br />O okul yolundaki üçüncü sınıf lokantadakinin <br />Tadını vermeyecek bir daha <br />Çok daha iyilerini yedim sonra <br />Bizzat Urfa'da hatta <br />Ama hiçbirinde <br />O kadar aç oturrnadım sofraya <br />Ankara'ya </p><p>Öyle yakışırdı ki kar <br />Çok yabancı bir soluk duyulur bazı <br />Bilinmez bir dilin ıslığından <br />Anla ki sıkıldı bizim konsolosluktaki konuklar <br />Öyle deme Ankara'yı sevmeyene bir zulümdür <br />Bu kadar insanın neden Ankara'yı sevdiğini anlamadan </p><p>Ankara'da yaşamak <br />Yollarına hep sevdiğimiz insanların <br />Adlarını vermediler ama <br />Biz her duvara <br />Bilvesile onların adını yazarak yaşadık <br />Kül ve betondan mürekkep <br />Yaşadıkça yaşanılası gelen <br />O tuhaf bozkır kokusunda. </p><p>Ankara'ya <br />Öyle yakışırdı ki kar. <br />Asfaltlar ışıldar... <br />Bir günden bir sürü gün yapan <br />Mesai saatlerinde hiçbir şey yapan </p><p>Hiçbir şey alıp hiçbir şey sunan <br />Rakıyı bol sulu içen <br />Dokunmasın için deği! <br />Çabuk bitmesin dîye devletimin tekel rakısı, <br />Hep kağıtlara bakarak, </p><p>Hep kağıtlardan bakarak <br />Hem Neşet Ertaş' ı hem Bülent Ersoy' u <br />Aynı anda sevmeyi başararak, <br />Karısının bayat ekmeklerden yaptığı tatlıyı <br />Çok beğenmeyerek ama <br />Yine de bu tasarrufunu takdir ederek <br />Boynu hep kıdemli bir atkının içinde saklıyken <br />Hep bir şeylere birilerine küsmüş gibi <br />Yürüyen... </p><p>Memurlar....... <br />Ankara'ya <br />Öyle yakışırdı ki kar.. <br />Asfaltlar ışıldar, <br />Buz tutardı resmi yalanlar... </p><p>Biz, <br />Şimdi kapalı birr kuruyemişçi </p><p>Dükkanının <br />-ki bütün plan kar altında <br />Tuzsuz ay çekirdeği çitieyip <br />Yanı sıra bafra içmektir- </p><p>Kötü ışıklandırılmış vitrininden <br />Umutsuzca içeri bakan, </p><p>Kimliği gereğinden fazla sorgulanmış, <br />Merhabadan çok çıkar ulan kimliğini denmiş, </p><p>-yani sistem kendi verdiği kimliği <br />Zırt pırt geri istemektedir- <br />Doğduğu yer yüzünden <br />Doğuştan kavgacı zannedilen ama <br />Pek çoğu kavgadan nefret eden </p><p>Kavgacı <br />Esmer <br />Cesur </p><p>Korkak <br />Çoğu kürt <br />Çoğu türk <br />Çocuklardık... <br />Ankara'ya <br />Öyle yakışırdı ki kar.... <br />Ha sonra </p><p>Belki Ahmed Arif'in aklına <br />Hiçbir şairin aklına gelmeyecek <br />-çünkü hiçkimse bir daha ankara'' yı </p><p>O'nun kadar sevemeyecek <br />-bir şiir islenir: </p><p>Kar altındadır varoşlar <br />Hasretim,nazlıdır ankara..... </p><p>Ustam yine sen bilirsin ama <br />Hangi aralıkta bir şair ölmüşse <br />İşte o,en netameli aydır bence. </p><p>Ankara'ya <br />Öyle yakışırdı ki kar... <br />Asfaltlar ışıldar... <br />Yalanlar... </p><p>Şimdi ve sonra <br />Ne zaman Ankara'ya kar yağsa <br />Elim gönlüm, <br />Çocukluğum buz tutar.</p></p></body></html>
