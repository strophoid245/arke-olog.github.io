<!DOCTYPE html><html><head><title>Bu Sonu Önce Ben Yazdım - Kahraman Tazeoğlu - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Bu Sonu Önce Ben Yazdım</h1><p><a href="/sarki-sozleri/sanatcilar/kahraman-tazeoglu/index.html">Kahraman Tazeoğlu</a></p><p><p>bu sonu önce ben yazdım<br />kimselerin başını bile bilmediği o günlerde<br />ayrılık sevgiyi hissettiğim ilk anda korkum oldu<br />seni bulup bulup yitirdim düşlerimde<br />sonra yeniden buldum yeniden yitirdim<br />bende kalacağın bir yarın kurgulayamadım<br />sevgiyi ve korkuyu birlikte yaşadım<br />bu yüzden bir daha göremeyecekmişim gibi uzun ve derindi bakışlarım<br />her yeni buluşma ilki kadar heyecanlıydı ve sensizlik hep seninleydi...</p><p>bu sonu önce ben yazdım <br />kimselerin başını bile bilmediği o günlerde<br />bilseydin ayrılığa yazgılanmış bir sevgiye açar mıydın yüreğini<br />takvimden günleri birer ikişer çalmama<br />aylara yıllara yerleşmeme izin verir miydin<br />görüyor musun farkında olmadan ne çok şey paylaşmışız seninle</p><p>bu sonu önce ben yazdım <br />kimselerin başını bile bilmediği o günlerde<br />hayallerin ardından serüvenlere sürüklendik seninle<br />hiç görmediğimiz ülkelerde hayatlar kurar evler döşerdik<br />kısa vadeler seçerdik hayatlarımızı yenilemeye<br />o gün gelmezdi bir türlü <br />vade dolmazdı<br />birileri çıkar yolumuzu değiştirirdi<br />yeni hayaller armağan ederdi bize<br />çocuk olur kanardık<br />sonuna kadar gidilecek yollar yerine böyle kopuk maceralara tutkunduk<br />seviyorduk</p><p>bir yaz gecesi dolunaydı<br />bana bakmıştın. <br />bende korkularımı yenmiştim<br />bizden başka inanacak kimsem kalmamıştı<br />yorgunduk kazanmak zorundaydık üstelik<br />adımlarımıza güç verecek sağlam zeminlerden yoksunduk<br />içimiz bir kararsa bir daha güneşi göremezdik<br />birbirimize güvendik, bize aşılmayacak dağ taş kalmadı sandık<br />en güzel günlerimizdi o günler</p><p>bu sonu önce ben yazdım <br />kimselerin başını bile bilmediği o günlerde<br />sonra her şey değişiverdi<br />umutlarımızı yitirdik<br />kendi ayak izlerimizden yürüdükçe birbirimize <br />dostluğun vermiş olduğu lezzeti üretmekten bıkkın<br />kışkırtıcı huysuzluklardan medet umduk<br />ayrı dünyaları özledik<br />kendi peşimizden koştuk başkaları diye<br />şimdi şarkılar söylediğimiz birbirimizin gözlerinde eriyip gittiğimiz puslu gecelerin kokusu burnumda tütüyor<br />beni beni böyle bir gecede öldürmeliydin<br />bir cennetten bir cennete geçmeliydim<br />itirazım olmazdı<br />sürgünleri bana vermemeliydin. <br />Beni beni böyle bir gecede öldürmeliydin<br />ayrılık çığlıkları kanımı dondururken<br />gemilerimi yakacak çılgınlıklarımı gemleyip<br />kendime ve sana en mutlu bölünmeleri vaat etmiştim<br />benden armağan olacak bütün bensizlikleri reddettin<br />ve ben hiç bilmediğim dokunuşlarınla yüreğimden izlerini kazıdım<br />bu sonu önce ben yazdım</p></p></body></html>
