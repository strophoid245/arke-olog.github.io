<!DOCTYPE html><html><head><title>Her Aşk Katilidir Bir Öncekinin - Kahraman Tazeoğlu - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Her Aşk Katilidir Bir Öncekinin</h1><p><a href="/sarki-sozleri/sanatcilar/kahraman-tazeoglu/index.html">Kahraman Tazeoğlu</a></p><p><p>rüzgarlı bir tepenin yamacındayım şimdi <br />kent suskun <br />ve istasyonlar ayrılık için var bu şehirde <br />imlası buzuk, üşümüş ve kirli bir çocuk olurum seni düşünürken <br />ömrüme iliştirdiğim martı leşleri yamalı bir geçmişi oynar <br />imtihanlar ve intiharlar üzerine kurulu hayatlardan <br />gecenin en serseri yanını alırım günceme </p><p>durup durup şiirler yazmak yoluna <br />yeni bir yaşam biçimim oldu son günlerde <br />kendimi sende kalabalık buluşum belki de bundan <br />her gece yorganımın altında sakladığım <br />kırlangıç sürüleriyle geliyorum sana <br />sen uykudayken <br />babam her gece ölüyor şimdilerde <br />annem nihavent bir çığlık oluyor <br />bana en çok sensizlik koyuyor<br />sonra babilin asma bahçelerine asıyorum kendimi <br />uyanmak için </p><p>eski bir aşkını anlatıyorken bana <br />konuştuklarından yapılma bir sessizlik oluyor ağzım<br />kaç kez kanıyorum bir bilsen <br />(ya da hiç bilmesen) <br />sesinin ardında yüzün sessiz bir tabanca gibi duruyor <br />kendimi kötü kurulmuş bir cümle sanıyorum<br />gece yüklü bir kamyon uykularımı solluyor </p><p>yastığının altında yalnızlığın var biliyorum <br />oysa ben senden bir bardak su istedim <br />akdeniz değil <br />son yalnızı benimdir bu kentin <br />istanbul arkamdan gelir </p><p>ey hüznü yüzünde gülücük diye taşıyan kız <br />hep kendine mi saklarsın çocukluğunu </p><p>ağzıma bir bulut bulaşsa da yokluğundan yapılmış <br />kayadan seken kurşun <br />en serseri yanımız olur kimi zaman <br />ve ben hep kendimi terk ederim senden <br />her katilin aşkı <br />her aşkın katili <br />bir öncekinin faili <br />hep ben olurum<br />hep ben ölürüm </p><p>içime uzanan koridorların ortasından <br />hep gülerdin beni görünce <br />bense sana hep geç kalırdım <br />sona kalırdım <br />sonra kanardım </p><p>yağmurlarla inseydin içime <br />içim senden yanaydı <br />yüzümdeki işgaller senden karaydı <br />seni sevmek en gizli ağlama biçimimdi <br />sana yazacaklarım sil sil bitmezdi <br />ve ben <br />sende hiçbir şeydim <br />sen bende her şeyken </p><p>canım yastığının altında biriktirdiğin yalnızlıklarım <br />kendine varlaşıp bana yoklaşan biri yapar seni <br />ve ne kadar kaçsan o kadar yakınsındır aslında kendine <br />geciken sevdalar yıkık kentlere benzer bilirsin <br />ve sevgisizlik alır bir gün seni benden <br />işte bu yüzden <br />sen hep sevil <br />hep sevil <br />sevil</p></p></body></html>
