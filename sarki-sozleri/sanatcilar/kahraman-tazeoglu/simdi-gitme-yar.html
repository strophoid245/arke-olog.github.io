<!DOCTYPE html><html><head><title>Şimdi Gitme Yar - Kahraman Tazeoğlu - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Şimdi Gitme Yar</h1><p><a href="/sarki-sozleri/sanatcilar/kahraman-tazeoglu/index.html">Kahraman Tazeoğlu</a></p><p><p>Sen bir kitap kapağı gibi kapamışken adımı, ben her sözcükte seni okuyorum harf harf</p><p>Tümcelerimin boyun büküşlerine aldırma yar! <br />Gözü yaşlı satırlarımın kaçan döküşlerinde büyütüyorum keşkelerimi<br />Harflerimin ayağı kayıyor uçurumlarından. <br />Oysa sen bir liman sakinliğiydin yüreğime<br />Bir gün batımı huzuru <br />Uçsuz bucaksız bir özgürlüktün mavilerime<br />Ateşe verdin kıyılarımı apansız, sinsice<br />Züleyha'nın kaderine razıydım Yusuf(um)sun diye<br />Peşinden koşmaya, kınanmaya, dile düşmeye<br />Nerden bilirdim dil(in)den düşeceğimi? </p><p>Bir sözünle ateşe verdin uğruna ödenen bedelleri<br />Gitme demem, git şimdi! <br />Bir metalin içine bindirip vedalarını, son bir kez kokunu çekmeden tiryakiliğim, son bir kez düşmeden kollarının girdabına, bir buseyi çok görüp Alnıma, en kara yazgıları sür de git!.. </p><p>Son fethedilen miyim meçhul ama, sen son Fatih'im<br />Bilsen, kaç varlığa hiçlikti fetihlerin <br />Ama dur, gitme!... </p><p>Şu topraklarımda dalgalanan sancağını indir, öyle git! <br />Yüreğimden sevdanı, dilimden adını sök de git! <br />Ciğerlerimden kokunu, gönlümden gözlerinin okunu çek de git! <br />Sözlerimi esaretten kurtar, dilimi çöz de git! </p><p>Kaç kez uğurladım seni bu kentten? Kaç kez boynu bükük bıraktın ardından el sallayışlarımı garlarda? <br />Dönüşünün umuduyla gidişine dayanamazken, bu müebbet vedaya nasıl dayanırım söyle? <br />Ah yar <br />En yakınımken uzağımdın. Şimdi benden öte bensin ki, ben bana t-uzağım </p><p>Kin tutmaz kalemim, bilirsin. <br />Sen kapatsanda c-ismimin üstüne son sayfanı, bu masalın devamını bir ömür bekler yüreğim <br />Sana git diyebilmek için kaç alfabe satın aldım z-amansız pazarlıklarla bilsen. <br />Tüm kırgınlıklarımı çıkarıp kumbaramdan saydım, bir git etmedi. <br />Yanında me'si olmayan bir git yakıştırılmadı sevdama <br />Ama çok istiyorsan, işte orda; alfabemin kıyısında bir git <br />Eksik, mahzun, çaresiz <br />İster al git, istersen k-al git-me Yar!... </p><p>Yar demişim sana yokluğun dipsiz bir yar! İşte, diz çöküyor sevdana yüreğim, gitme!... <br />Gitme, sensiz ıssız bu diyar</p></p></body></html>
