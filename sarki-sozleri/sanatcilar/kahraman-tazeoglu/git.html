<!DOCTYPE html><html><head><title>Git - Kahraman Tazeoğlu - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Git</h1><p><a href="/sarki-sozleri/sanatcilar/kahraman-tazeoglu/index.html">Kahraman Tazeoğlu</a></p><p><p>Şimdi gidiyorsun<br />Git<br />Oysa senden tek bir damla istemiştim<br />Sana kocaman bir deniz sunmak için<br />Şimdi gidiyorsun<br />Git</p><p>Ne zaman başladı bu hikaye<br />Anımsamak zor<br />Gençtim<br />Hazırda fırtınalarım vardı dört nala sevdalarım<br />Komazdı öyle üç-beş nöbetleri<br />Geceler içimi acıtmazdı böyle</p><p>Bir insan bu kadar eksilebilir mi</p><p>Hatırlarsan sesine uyku kaçmış bir adam vardı<br />Bu şehrin biryerlerinde<br />Düşler ormanının gece bekçisi derdin sen ona<br />Gözlerinde gizledi o seni sen bilmedin<br />O adam bendim unuttun mu<br />Bak sevdiğin adam gülmeyi bile unuttu<br />Seni unutamadı</p><p>İşin kolayına kaçmadım<br />Uğruna ölmedim yani<br />Uğruna ölünecek sandığım biri için yaşadım hep<br />Sen bunu da bilmedin<br />Ben bir bakışına bin anlam yükledim<br />Sen aşka kestirmeden gittin<br />Bir hayatın özetini bırakıp avuçlarıma<br />Şimdi gidiyorsun<br />Git</p><p>Bana karanlığın ne demek olduğunu öğretmeden<br />Bütün ışıklarımı söndürüyorsun</p><p>Bu cehennem cinayetlerini işliyorsun<br />Sonra bunlara intihar süsü veriyorsun<br />Yazıklar olsun yazıklar olsun<br />Susuyorsun susuyorum susayacaklarım bitmiyor<br />Hani sen sevdiğini<br />Yarı yolda bırakacak kadar yüreksiz değildin<br />Hani sen bana kalkmayı değil <br />Düşmemeyi öğretecektin nerdesin nerdesin</p><p>Uzun lafın kısası yoktur<br />Anlatacağım çok şey var<br />Hoyrat bir rüzgar gibi geldin<br />Aklımı hayatımı dağıttın<br />Şimdi gidiyorsun<br />Git</p><p>Daha ayrılığa bile çarpmadan<br />Aşk bize döndü<br />Bir yılan gibi soktun koynuma kimsesiz geceleri<br />Artık ölüm sana dokunamamaktan kötü değil<br />Ama sana dokunmak da yasak bana<br />Göz çukurlarımdaki karanlık bunu anlatır<br />Sen var ya sen<br />Allah kahretsin</p><p>Yani şimdi<br />Gözleri sana benzeyen bir kızım olmayacak mı<br />Yani şimdi başkaları mı sevecek seni<br />Ben saçlarını okşadığım zaman<br />Ellerin öksüz kalırdı<br />Şimdi gidiyorsun git</p></p></body></html>
