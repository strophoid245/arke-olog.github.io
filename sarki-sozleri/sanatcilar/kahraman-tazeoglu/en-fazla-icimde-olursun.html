<!DOCTYPE html><html><head><title>En Fazla İçimde Ölürsün - Kahraman Tazeoğlu - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>En Fazla İçimde Ölürsün</h1><p><a href="/sarki-sozleri/sanatcilar/kahraman-tazeoglu/index.html">Kahraman Tazeoğlu</a></p><p><p>En fazla içimde ölürsün <br />Cesedini sürüklerim gittiğim her yere<br />Kızıl sonbaharım <br />Hangi aşk kendi fırtınasına dayanabildi<br />Ellerimde çoğul bir gölge kuşu<br />Adının arkasına basmadan yürüdüm<br />Alnımda birikti çizikler<br />Adımdan çıkardım aklımı<br />Aklımsız kaldım<br />Neylersin <br />İnsanız <br />Ne yapsak eksiğiz işte<br />Ölüme ayarlı saatiz</p><p>En fazla içimde ölürsün<br />Sorarım <br />Şiir papirüslerinin hangi köşesine karaladın beni?<br />Hangi hare'mden yakaladın da çiğnemeden yuttun gözlerimi?<br />Kekeme repliklerin ezber bozduran kuşu<br />Hangi rüzgârlara sattın da saçlarını<br />Devrik cümlelerimin öznesi oldun?<br />İçindeki kötü senaryoların kahramanı olmak istemezdim<br />Dağıldı bak derlenip toplanmış dağılmalarım</p><p>En fazla içimde ölürsün<br />Nasılsa yokluk rehin bırakılıyor kalana<br />Kalan gidene denk neyi varsa susuyor.<br />Ve susmak inceltiyor her yarayı<br />Ve susmak bakmak oluyor<br />Gitmediğin her yere<br />Kim tutuklanmış yalnızlıktan<br />Gizin içine gizlenen kim<br />Söyle beni nerene sakladın<br />Ki şimdi bu kadar sokaktayım<br />En fazla içimde ölürsün<br />Karla karışık yağarsın yara Bereme<br />Karma karışık kalırsın cinnet şeridinde<br />Kaldırımların kaldıramadığı her neyse işte<br />Bulamadığın her ne varsa büyük yıkımların izinde<br />Sana borcum olsun <br />Hiç yazılmayacak bir şiirin içinde <br /> <br /> <br />En fazla içimde ölürsün<br />Yanağında yanar avucum<br />Avucumda imlası bozuk bir şiir kalır<br />Gözlerinin namlusu döner, yakar kirpiklerimi<br />Kulağımda bir tepenin rüzgârı uğuldar<br />Gırtlağıma kadar aşka batarım<br />Yeteri yok. Eksiği fazla.<br />Neyin kaldı eksilenlerden arta<br />İçeri doğru kapanan bir kapıydın<br />Saçlarından geçtim önce<br />Ve kendimden öylece<br />Neyim yoksa var bildim<br />Eğildim</p><p>Eksildim<br />Eridim<br />Bir seni bitirmedim<br />Hangi rüzgarlara sattın da saçlarını<br />Uğultusuna tutunamadın<br />Ömürden nefes çalarak ne kadar yaşarsa insan<br />Öyle yaşadım gözlerini<br />Tenimde itiş kakış<br />Cebimde depremlerin<br />Esrarlı gece ayinleri<br />Volkanik şiirler<br />Usul usul giymedim mi sözlerini<br />Yalnızlığın tiradını kapamadım mı her sefer<br />Sensizlik seni anlattı en çok<br />Vazgeçmeler vazgeçmekten vazgeçti<br />Söyle saçlarında öldüğüm<br />Bir geri gidiş kaç günde gelirdi?</p><p>En fazla içimde ölürsün<br />Cesedini sürüklerim gittiğim her yere<br />Tenimin yırtıldığı yerden mi girdin içeri<br />Açar gibi yaparak açık bir kapıyı<br />Beni ikiye böldün<br />Hadi içimi kendine aldın da<br />Beni nerde bıraktın<br />Hangisini seçerdin benim  için<br />Ve hangisinden vazgeçerdin kendin için<br />Ben yarama çoktan sen bastım<br />Yaşım kadar gencim <br />Adın çabuk diye geçti<br />Ardında aç köpekleri bırakarak<br />Ezberimden geçtim. <br />Hızla biten aşk şarkılarından geçtim<br />Senden bir şey eksiltmeden sana çok şey bırakmaktı aşk<br />Bildim </p><p>Biz dalkavuk bir aydınlığın yerine<br />Onurlu bir karanlığı seçtik<br />Ve bir öyküden ağlarcasına geçtik<br />Cesurduk çünkü<br />Kendimizi kendi düşlerimizden kovacak kadar<br />Ömrüne yüz çevirmiş iki masalcıyız<br />Gerisi hiçlik<br />Gerisi yokluk<br />Sensizliğin anlattığı ne vardı senden başka<br />Bir hayatın tüm yanılgılarını<br />Saçlarında çözdüm<br />Şimdi beni hangi yanımdan susacaksın<br />Sessizlikte bir dildir<br />Çoğul susulur<br />Pusulur<br />Şimdi beni hangi yanımdan kusacaksın<br />Yıkık şehrimin izbesi<br />En fazla içimde ölürsün<br />En çok<br />Gözlerime gömülürsün.<br />Gözlerimi kaparım<br />Vasiyetimi yazarım...</p></p></body></html>
