<!DOCTYPE html><html><head><title>Arsız Sevda - Kahraman Tazeoğlu - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Arsız Sevda</h1><p><a href="/sarki-sozleri/sanatcilar/kahraman-tazeoglu/index.html">Kahraman Tazeoğlu</a></p><p><p>Kıyamette buluşalım demişti benden giderken..<br /> Ben secdesindeyim Aşk'ın..<br /> Hadi !<br /> Sen de kıyam et de buluşalım sevgili !!</p><p>Her geçen saniye bir nefes daha azalıyorum hayattan.<br /> Alacaklıyım zamandan..<br /> Verecekliyim toprağa..<br /> Gidecek yerim yok bu köhne dünyada.<br /> Söyleyecek son bir sözüm..<br /> Durmaz ! Akacak kanım şarap misali kadehine..<br /> Adın düşecek günah defterime.<br /> Kan ter içinde kalacak bedenim.<br /> Bu gece kapanacak tüm Aşk'lara gönül mahsenim..</p><p>Arabesk bir masal anlatacağım gök kubbenin haylaz yıldızlarına.<br /> Takvimden bir yaprak daha düşeceğim.<br /> En fazla bir ömür bekleyeceğim seni…<br /> Ve gittiğin kadar özleyeceğim.<br /> Belki birkaç şiir daha eskiteceğim gülüşün hatrına..<br /> Yatırıp bedenimi bir beyaz sayfaya,<br /> İki dudağın arasında say edeceğim..<br /> Sen istersen hiç olmadım say beni !<br /> Bırak !<br /> Zayi olsun seni sevmelerim.</p><p>Biraz yangın sürsem gözlerinin elasına,<br /> Erir mi o buz kesiği donuk bakışların ?<br /> Bir tutam düş serpiştirsem o ipek saçlarına,<br /> Yine de yağmur kokar mı o cehennem tenin ?<br /> Oysa ki bir şehir dolusu huzur bulmuştum gözlerinin saklı sokak aralarında..<br /> Ben ki Aşk'ın yasak bahçelerinde dolaşan arsız bir çocuktum.<br /> Şimdi ise y'arsız gecelerin düş bekçisiyim..<br /> Gecelerden isyan damıttım suskun yanlarıma.<br /> Hadi ! Göğsümün çoğrafyasına yasla saçlarını..</p><p> Şaçaklansın zamansızlığımda cinnet dakikalarım..<br /> Dudaklarının kapı aralığından al beni kalbine giden cennet kervanına.<br /> Kirpiklerinin mürekkebiyle yazılsın ölüm fermanım…<br /> Yorgunum !<br /> Uzun lafın sonuna varacak kadar kalmadı dermanım.<br /> Yoksun'um !<br /> Bi'çareyim kaderden yana..<br /> Kana kana içtim gözlerinin deryasından..<br /> Yanağımda yanklılandı bir vedanın son nakaratı..<br /> Nüksetti sevdam..<br /> Kanadı yaram.<br /> Sus artık gözü ela'm !<br /> Biraz da Aşk konuşsun …</p><p>Biliyorum !<br /> Zamanı geldi sakladığım saman sarısı iki tel şaçınla kendimi asmanın..<br /> Sesimi sesine dayayıp haykırmanın..<br /> Çatlatıyor tenimi fay hatlarım..<br /> Hüzün yüklü şarkılar geçiyor dilimden..<br /> Sesime dokunuyor dokunaklı bi çığlık.<br /> Kalem cellatlığında doğruyorum cümlelerimi..<br /> Liğme liğme artık keli(ğ)melerim..<br /> Çelmeler takıyorum çolak sevda kahramanlarına..<br /> Kahrımın kahyası mısın sevgili !<br /> Dokunma AHH'larıma !</p><p>Lafın gelişi sevmedim seni..<br /> Geçerken de uğramadım gözlerine.<br /> Yedi düvel duysun istemedim.<br /> Serpiştirdim seni düşlerime,<br /> Geçmişime kök sal diye !<br /> Yol al diye söylemedim sana bu sevda şiirlerini..</p><p>Görüyorum !İhanet kol geziyor yamacında..<br /> Amacım gözyaşlarımı buharlaştırmaksa gözlerinin çöl kuraklığında,<br /> Hiç durma !<br /> Hadi !<br /> Öp beni gözlerimin deryasından.<br /> Vur beni en haylaz çocuk yanımdan.<br /> Çünkü,<br /> Ancak uslanır bu ARSIZ SEVDA….</p></p></body></html>
