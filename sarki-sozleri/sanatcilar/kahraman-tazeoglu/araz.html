<!DOCTYPE html><html><head><title>Araz - Kahraman Tazeoğlu - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script><meta name="viewport" content="width=device-width, initial-scale=1, shrink-to-fit=no" /><script async src="https://www.googletagmanager.com/gtag/js?id=UA-73008944-4"></script><script>window.dataLayer=window.dataLayer||[];function gtag(){dataLayer.push(arguments);}gtag('js',new Date());gtag('config','UA-73008944-4');</script><script async src="https://cse.google.com/cse.js?cx=004794182151768704888:vz2inwr3km0"></script><script async src="https://pagead2.googlesyndication.com/pagead/js/adsbygoogle.js"></script><script>(adsbygoogle = window.adsbygoogle || []).push({ google_ad_client: "ca-pub-5748568287887760", enable_page_level_ads: true });</script></head><body><div class="container mt-3"><nav class="navbar navbar-expand-lg navbar-light bg-light mb-2"><a class="navbar-brand" href="/">Arkeolog</a><button class="navbar-toggler" type="button" data-toggle="collapse" data-target="#navbarSupportedContent" aria-controls="navbarSupportedContent" aria-expanded="false" aria-label="Navigasyon"><span class="navbar-toggler-icon"></span></button><div class="collapse navbar-collapse" id="navbarSupportedContent"><ul class="navbar-nav mr-auto"><li class="nav-item"><a class="nav-link" href="/">Ana Sayfa</a></li><li class="nav-item dropdown"><a class="nav-link dropdown-toggle" href="#" id="navbarDropdown1" role="button" data-toggle="dropdown" aria-haspopup="true" aria-expanded="false">İngilizce Sözlük</a><div class="dropdown-menu" aria-labelledby="navbarDropdown1"><a class="dropdown-item" href="/ingilizce-sozluk/ingilizce-kelimeler/index.html">İngilizce - Türkçe</a><a class="dropdown-item" href="/ingilizce-sozluk/turkce-kelimeler/index.html">Türkçe - İngilizce</a><a class="dropdown-item" href="/ingilizce-sozluk/english-dictionary/index.html">İngilizce - İngilizce</a></div></li><li class="nav-item dropdown"><a class="nav-link dropdown-toggle" href="#" id="navbarDropdown2" role="button" data-toggle="dropdown" aria-haspopup="true" aria-expanded="false">Şarkı Sözleri</a><div class="dropdown-menu" aria-labelledby="navbarDropdown2"><a class="dropdown-item" href="/sarki-sozleri/sozler/index.html">Sözler</a><a class="dropdown-item" href="/sarki-sozleri/sanatcilar/index.html">Şanatçılar</a></div></li><li class="nav-item"><a class="nav-link" href="/ruya-tabirleri/index.html">Rüya Tabirleri</a></li><li class="nav-item"><a class="nav-link" href="/hadisler/index.html">Hadisler</a></li><li class="nav-item"><a class="nav-link" href="/posta-kodu/index.html">Posta Kodları</a></li><li class="nav-item"><a class="nav-link" href="/iletisim.html">İletişim</a></li></ul></div></nav><div class="row"><div class="col-lg-3 order-lg-12 pl-md-0"><h2 class="px-3 pt-3 mb-0">Arama</h2><div class="gcse-search"></div></div><div class="col-lg-9 order-lg-1 pb-3 lead"><h1>Araz</h1><p><a href="/sarki-sozleri/sanatcilar/kahraman-tazeoglu/index.html">Kahraman Tazeoğlu</a></p><p><p>"Yalnızım çünkü sen varsın" </p><p>"gel" desen gelirdim <br />gittiğin uzakta bendim <br />dağ gibi bir ihanetten düştüm <br />bu kendime son gelişim </p><p>ölümbaz öpüşler kusuyorum ceplerime <br />kendimi suçüstü yakalıyorum <br />ve kentsizliğimin isimsizliğini <br />Araz'a uyak düşüyorum <br />gözlerime senden düşler sürüyorum <br />ıslak bileklerim kan bayramına yatıyor <br />bana en büyük tehdit yine ben oluyorum </p><p>sonra bir durağa yaslanıyorum <br />sonra bir kente <br />ve sen gidiyorsun <br />ben kanıyorum <br />diyorlar ki; kendini dinleme hiçbir şey söylemiyorsun.<br />oysa "gel" desen gelirdim biliyorsun </p><p>yorgun Haliç'e biraz inat <br />biraz ihanet bırakıyorum <br />ellerinden bir tedirginliği bir tehdidi avuçluyorum <br />aklıma düşüyorsun <br />düşüyorum <br />düşünce <br />üşüyorum <br />azgın hüzünlerle körlüğüme göçüyorum <br />ayrılığın saati kaç geçiyor bilmiyorum <br />yalanlarımla bir hiçlikteyim <br />beni içinden kaç </p><p>bu kentte her yağmur kendini ağlar <br />aklıma düşsen yalnızlık oluyorum <br />ağzımdaki uykudan öpmüyorsun nicedir <br />nerde kimi üşüyorsun <br />artık kendini yakan bir ateşim <br />kendimize birbirimizden düşler yapamıyoruz <br />şimdi boş duraklara yaslanıyorum <br />boş kentlere <br />oysa "gel" desen gelecektim </p><p>gün düşlerime dönüşlerimde <br />bakışın içiyor beni gözlerimden <br />gövdemi düşürüyorum güz yavrusu duraklara <br />uzaklığına uzanıyorum <br />sevdiğin sonbahar geçiyor üstümden <br />ama artık hiçbir göğü içmiyorsun dudaklarımdan <br />yıkılıyorum şarkılara <br />"kimseler biliyor" <br />yalnızlık dostumdu <br />şimdi korkum oluyor <br />oysa "gel" desen gelecektim </p><p>artık her şey kımıltısız bir geceye dönüşüyor <br />güz artığı saçlarımda oynaşan sensizlik <br />göz karana yenik düşüyor en korkak yanlarımdan <br />kendimi yitirdikçe sana gidiyorum <br />göbek çukurumda sobelere karanlık uyutuyorum <br />düş satıcısı ispiyoncu bir ihtiyarın insafına kalıyorum <br />uysal yalnızlıklar satın alıyorum <br />gülüşümle ödeyerek <br />ve içimde yalancı bir katil taşıyorum <br />yeni utançlar biriktiriyorum eski günahlarıma <br />cüzamlı ruhlar cehennemine gidiyorum ben <br />kirli sözlerimi temize çekme <br />oysa "gel" desen gelecektim </p><p>gözlerim ihanete ihbar taşıyor <br />kuşkulu bir cinayeti fısıldıyor kaşlarına <br />sözü namluna sürmelisin şimdi <br />en yaralı yanımdan vurmalısın beni <br />çünkü uçmak düşmeyi göze almaktır </p><p>avlunda bıraktığım az kullanılmış intiharları deniyorum <br />ne vakit nikotinli ellerinden yola çıksam <br />susuşuna kan döküyor gözlerim <br />sen gözüne çiğ kaçtı sanıyorsun <br />oysa bilmelisin Araz'ım <br />kimsenin içi görünmez <br />ve hiç bulamadıklarını <br />asla yitiremezsin <br />bak şimdi aramızda sessiz kalıyor <br />söylenecek bütün sözler </p><p>her sabah akşam oluyorsun <br />alnından ellerine damlıyorsun <br />yüzündeki yağmurla iniyorsun kente <br />içine dert oluyorsun kentin <br />dışına yağmur <br />yüreğinde dağılıyor kristal şehirler <br />duvarların kan öksürüyor <br />ve sen <br />başkalarının gözlerini <br />yüzümde aramamayı öğreniyorsun <br />beni bir durağa yaslıyorsun <br />beni bir kente <br />gidiyorsun <br />oysa "gel" desen gelecektim </p><p>susmak en inatçısı olmaktır yalnızlığın <br />en susmakta neydi öyle <br />sen en dinlerken <br />biliyorum Araz'ım <br />insan kendini bulmamalı, hep aramalı <br />gittiğin yerden başlıyorum öyleyse <br />gece cinnetlerimi de alıp yanıma </p><p>denize bakmayı bilmeyenler <br />bir gün mutlaka boğulur <br />işte bundandır gözlerinden kaçışlarım </p><p><br />siz hiç yar saçının bir telinden kendinize gurbet <br />yaptınız mı </p><p>ben şimdi gurbetim <br />içimde taşıyorum <br />heba olsa da senlerce yılım <br />oysa "gel" desen gelecektim </p><p>ömrümden düşürdüğüm sol anahtarlarına takılıyorum hep <br />ve hayat yüklü kamyonlar geçiyor üstümden <br />şairler ölüdür derler <br />inanmıyorum </p><p><br />en karanlık ceketimi giyiyordum <br />ışığa kördüm çünkü <br />şimdi ise güneşe ilerliyorum <br />dirilmek için </p><p>kimliği paslanıyor eski bir anarşistin <br />gecenin kör gözünden utanıyorum <br />hadi bana en militan kelimelerle saldır <br />batır içime cümlelerini <br />beyhude bir dehşet bırak <br />hak ediyorum </p><p>gizlilikten ölmek üzere olan bir akrep sızıyor içime <br />can kaybından ölüyorum <br />cenazemde namaz kılacağım <br />zan altındayım <br />yalanıma inanıyorum </p><p>yorgun söylentiler kanıyor solgun yaralarımdan <br />kırılır mı bilmem hüznümde taşıdığım kin <br />kinim kendime <br />susuşum sana <br />küsüşüm tüm dünyaya </p><p>üstü kalsın ihanetimin <br />"gel" desen gelecektim </p><p>yine bir tren geçiyor içimden <br />sen kesiliyorum gülüşümün karşılığı <br />saçların bir rüzgarın öyküsünü taşıyor <br />görmüyorum söylemiyorsun kırılıyorum <br />hiçliğimin etleri yolunuyor şizofrenik bir gecede <br />sana bir öykü çıkarıyorum ağzımdan <br />süsle beni ey aşk <br />geçtiğin yerleri öpüyorum </p><p>yarısı yanık bir aşkın küllerini taşıyorum <br />dişlerindeki nikotin tadı terkimde <br />sirenler ve ateş hatları içip <br />sesini peydahlıyorum kendimden ve kentimden <br />ıslak ceplerimi buluyorum el yordamıyla <br />yasadışıyım <br />tutukla beni gözlerimden </p><p>kalemim bitti yitirdi şiirini şuur <br />öldü kanımdaki mürekkep balığı <br />solumdaki sise intihar etti intiharlar <br />bir aşkı kaça katlayabilirdi ki ezik bir yürek <br />yaşamak için geç bir zaman <br />ölmek için ise erken </p><p>çok davullu bir senfoni sürçüyor <br />dikiş tutmaz ayrılığımda <br />kirpiğinden yapılma bir darağacına <br />geceyi asıyorum <br />yoksun <br />bu yağmurlar ıslatmıyor beni <br />bir durağa yaslanıyorum sensiz <br />gidişinin en sessiz harfinden yırtılıyorum <br />"gel" desen gelecektim oysa </p><p>kulaklarımdan bordo denizler dökülüyor <br />şimdi herkes biraz sen biraz acı <br />göğsümde bir vagon <br />gizli sözler batıyor <br />fırtınalar çıkıyor üstüme </p><p>şakağımda <br />intihar acemisi bir şairin <br />delilik provaları <br />arkandan uluyan kapılardan <br />söküyorum kokunu <br />yokluğunu kokluyorum <br />yokluğunu yokluyorum </p><p>çöz gözlerimi senden hadi <br />ücranda yak bakışımı <br />gözlerine bekçi sevdam <br />dünden ve senden kalmayım </p><p>içine her düşen <br />kendi keşfi sanıyor seni <br />oysa sen <br />melekleri bile kıskandıracak kadar kendinsin<br />ve kendini acıtmak istiyorsun <br />ama güller kendine batamaz <br />bilmiyor musun <br />"gel" mi diyorsun </p><p>herkes kendi gördüğüne bakar <br />peki hayatın rüzgarında kime yelkeniz <br />kıpırdamadan duramayız bir aşk boyu <br />hadi en kanadığımız yerden susalım <br />"gel" desen gelirdim <br />"git" dedin ve gittin </p><p>Aşka... <br />Rüzgara... <br />Ayrılığa... <br />Zamana... </p><p>eyvallah...</p></p><p class="mt-5"><a target="_blank" href="https://www.facebook.com/sharer/sharer.php?u=https://arkeolog.github.io/sarki-sozleri/sanatcilar/kahraman-tazeoglu/araz.html" class="btn btn-facebook m-1">Facebook</a><a target="_blank" href="https://twitter.com/home?status=https://arkeolog.github.io/sarki-sozleri/sanatcilar/kahraman-tazeoglu/araz.html" class="btn btn-twitter m-1">Twitter</a><a target="_blank" href="https://api.whatsapp.com/send?text=https://arkeolog.github.io/sarki-sozleri/sanatcilar/kahraman-tazeoglu/araz.html" class="btn btn-whatsapp m-1">Whatsapp</a></p><ul class="mt-5 small list-inline"></ul></div></div><div class="row text-center bg-light mx-0 my-3 p-2"><div class="col-12">&copy; Arkeolog</div></div></div></body></html>
