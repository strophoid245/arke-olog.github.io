<!DOCTYPE html><html><head><title>Aşk Bitti - Ezginin Günlüğü - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Aşk Bitti</h1><p><a href="/sarki-sozleri/sanatcilar/ezginin-gunlugu/index.html">Ezginin Günlüğü</a></p><p><p>Aşk bitti<br />Elimden sanki minik bir balık kayıp gitti<br />Aşk bitti<br />İçimden sanki bir şeyler kopup gitti<br />Aşk hiç biter mi<br />Hiç bir şey  olmamış gibi<br />Boşlukta kaybolup gider mi<br />Aşk hiç biter mi</p><p>Kalır adımızla<br />Bir sokak duvarında<br />Bir ağaç kabuğunda<br />Bir takvim kenarında<br />Kalır bir çiçekte<br />Bir defter arasında<br />Bir tırnak yarasında<br />Bir dolmuş sırasında<br />Kalır bir odada<br />Bir yastık oyasında<br />Bir mum ışığında<br />Bir yer yatağında<br />Aşk hiç biter mi</p><p>Kalır dilimizde<br />Yinelenen bir şarkıda<br />Bir okul çıkışında<br />Bir çocuk bakışında<br />Kalır  bir kitapta<br />Bir masal perisinde<br />Bir hasta odasında<br />Bir gece yarısında<br />Kalır bir durakta<br />Yırtık bir afişte<br />Buruk bir gülüşte<br />Dağılmış yürüyüşte<br />Aşk hiç biter mi</p><p>Kalır bir sokakta<br />Bir genel telefonda<br />Bir soru yanıtında<br />Bir komşu suratında<br />Kalır bir pazarda<br />Bir kahve kokusunda<br />Bir tavşan niyetinde<br />Bir çorap fiyatında<br />Kalır bir yosunda<br />Bir deniz kıyısında<br />Bir martı kanadında<br />Bir vapur bacasında<br />Aşk hiç biter mi</p></p></body></html>
