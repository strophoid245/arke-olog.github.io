<!DOCTYPE html><html><head><title>Yıldız Gibi - Şebnem Kısaparmak - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Yıldız Gibi</h1><p><a href="/sarki-sozleri/sanatcilar/sebnem-kisaparmak/index.html">Şebnem Kısaparmak</a></p><p><p>Gidersen kırılır kanatları bütün kuşların<br />Gidersen her bahar açmaz aynı gül<br />Aşkın ötüşüne şakıyan bülbül bir daha ötmez<br />Yanar içimdeki bütün dehlizler<br />Sevdiğin o mavi bir daha gelmez<br />Griye boyanır bütün denizler<br />Sonum olur bu kapıdan çıkıp gitsen sonum olur<br />Son bir defa<br />Öyle mahzun bakıp gitsen sonum olur<br />Sırtındaki veballeri<br />Ödemeden bedelleri<br />Kurduğumuz hayalleri yıkıp gitsen sonum olur</p><p>Ölürüm yıldız gibi akıp da gidersen<br />Ölürüm gemileri yakıp da gidersen<br />Aşkını şakağıma sıkıp da gidersen<br />Sonum olur ölürüm</p><p>Uzatma ellerini tutamam bir daha diyorsun<br />Gözlerine bakamam<br />Alamam yüreğini denizlerime<br />Sığdıramam diyorsun<br />Aşk gemileri doldu<br />Hayal kurma boşuna<br />Gitmeliyim diyorsun</p><p>Şimdi ben seni hangi limanda beklesem<br />Hangi saat kulesi çalar sensizliğin son gongunu<br />Çaresizlik ne garip şey<br />Bir noktada kalakalıyor gözlerin öylece<br />Bu kaybetmenin vurgunu<br />İnan her çılgınlığı yapabilirim bu gece<br />Benim kadar sevmedi hiç kimse<br />Hak etmedi seni benim kadar<br />Kimse bu kadar çok kaybetmedi<br />İsyanım sensizliğe<br />Toprağa verme beni<br />Gidersen susar içimdeki bütün şiirler<br />Kan kırmızı bir renge boyanır dudakları<br />Kirlenir genç kız yüzlü şehirler<br />İstanbul da ağlar şimdi ankara da<br />Ne tuhaf<br />Ayrılık kokusu var havada<br />Meleklerin kanatlarını takıp kalbime<br />Kayan yıldızlarımıza aldırmadan<br />Bütün gecelerde seni beklerim<br />Yıldızlar söndürünce ışıklarını<br />Sakın el sallama pencereden<br />Merhaba mı, hoşçakal mı<br />Bilmek istemiyorum<br />İstemiyorum</p></p></body></html>
