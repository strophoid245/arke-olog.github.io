<!DOCTYPE html><html><head><title>Beni Çocukluğuma Götürün - Şebnem Kısaparmak - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Beni Çocukluğuma Götürün</h1><p><a href="/sarki-sozleri/sanatcilar/sebnem-kisaparmak/index.html">Şebnem Kısaparmak</a></p><p><p>Beni çocukluğuma götürün<br />Sarı saçlı bebeğimi özledim<br />Hani almanya''dan gelen<br />Ağlayıp, yürüyen, şarkı söyleyen<br />Uyumak için beni bekleyen bebeğimi özledim<br />Şu yalan dünyada<br />Çıkarsız sevgileri özledim<br />Çocuk kalbini<br />Ve paylaşmayı sırasız<br />Beni çocukluğuma götürün<br />Doğum günümde<br />Lunaparka, çarpışan arabalara<br />Atlıkarıncaya<br />Hatta deve-cüce aynalara götürün beni<br />Kim bilir küçülürüm belki de<br />Yine iki top dondurma yerim külahta<br />Çocuklara gazoz ısmarlayıp<br />Yazdırırım deftere<br />Babam ödeyecek diye<br />Yokuş aşağı tornete binerim<br />Kışın tahta kızağa<br />İp atlarım, sek sek oynarım<br />Defalarca düşerim<br />Ağlarım belki ama yine gülerim<br />Çocuk değil miyim<br />Beni çocukluğuma götürün<br />Bayramlarda şiir okumak isterim</p><p>Bağıra bağıra marş söylemek<br />Madımak, bitlis ve kafkas oynamak<br />23 Nisanlarda<br />Aziz hoca akordeon çalsın isterim<br />Ali hoca saz bir coşku bir telaş<br />Ah eski günler<br />Beni çocukluğuma götürün<br />Beni çocukluğuma götürün<br />Haydarpaşa''ya, üsküdar''a<br />Güvercinlere yem atarım yine<br />Dedemle el ele yürürüz belki de<br />Kahvede otururuz<br />Arkadaşları kağıt oynar, biz seyrederiz<br />Paramız varsa eğer simit de güzel gider<br />Beni çocukluğuma götürün<br />Ama annem çalışmasın olur mu<br />Okul dönüşü bana kapıyı o açsın<br />Kardeşime irmik tatlısı<br />Bana peynirli poğaça yapsın<br />Saçlarımı tarasın<br />Hep yanımda kalsın<br />Akşam sofralarımızı kursun annem<br />Yorgun ama keyifli<br />Etrafı mis gibi kokular sarsın<br />Beni çocukluğuma götürün<br />Ama annem ölmesin olur mu<br />Annem ölmesin</p></p></body></html>
