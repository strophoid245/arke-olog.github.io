<!DOCTYPE html><html><head><title>Sen yoksun - Şebnem Kısaparmak - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Sen yoksun</h1><p><a href="/sarki-sozleri/sanatcilar/sebnem-kisaparmak/index.html">Şebnem Kısaparmak</a></p><p><p>Üzerime devirip dağ gibi hüzünleri <br />Böyle çekip gitmek var mıydı ? <br />Var mıydı böyle bitirmek ? <br />Hani söz vermiştik birbirimize ? <br />Kaç zaman geçti aradan <br />Sen yoksun !<br />Sana sığındığım geceler <br />Alevleri gökyüzünde <br />Bir kumsal ateşiydi günahları yaktığımız .<br />Ve kan rengi şarapla yıkanmış <br />Bir hasret şimdi göğsümüze taktığımız . <br />Bilirim dönmeyeceksin artık ! <br />Uzun zaman oldu <br />Belki çoktan unuttun . <br />Adın kaldı soğuk duvarlarında odamın <br />Sigara paketlerinde şiirlerin <br />Resimlerin bana gülen , <br />Cüzdanımda saç telin . <br />Bir veda o geceden aklımda kalan <br />Kekremsi bir tat <br />Bir med cezir yüreğimde <br />Ben vurgun yemiş bir yaralı<br />Gemiler bana taşır bütün aşk yorgunlarını <br />Sen yoksun ...<br />Hayatımın ilkbaharında tanısaydım seni<br />Yasak umutlara ve acılara inat </p><p>Buruk bir şarap tadında olsaydı sevdamız<br />Yıllandıkça güzelleşen <br />Ve sen şiirler okusaydın geceleri<br />Saçlarımı okşarken . <br />Ellerimi tutsaydın ansızın <br />Yüreğim eriseydi gözlerinde <br />Yansaydım ateşinden .<br />Sen ağlasaydın mutluluktan <br />Ben ölseydim <br />Yalnızca beni sevdiğini bilseydim . <br />Seviyorum deseydin <br />Bi kere söyleseydin <br />Yanmazdım <br />Yanmazdım böyle çekip gitmeseydin ...<br />Bir veda o geceden aklımda kalan <br />Bir günah, belki yasak <br />Yanımda olsan şimdi, hiç konuşmasak <br />Ağlasak bin kere pişman olsak<br />Sonra yine bozsak yeminleri <br />Sarılsak sımsıkı <br />Öylece kalsak ... <br />Gittin ... <br />Kimbilir kaç deli sevda sığdırdın yüreğine <br />Işığa üşüşen pervaneler gibi sardılar seni <br />Körkütük aşkların ortasına düştün <br />Yalanların pençesine . <br />Belki birgün, bir gece <br />Dar bir vakitte belki<br />Hiç beklemezken seni gelirsin diye <br />Ben hâlâ burdayım <br />Sen yoksun ! <br />Lanet olsun</p></p></body></html>
