<!DOCTYPE html><html><head><title>Asker Mektubu - Şebnem Kısaparmak - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Asker Mektubu</h1><p><a href="/sarki-sozleri/sanatcilar/sebnem-kisaparmak/index.html">Şebnem Kısaparmak</a></p><p><p>Bugün altı ayı bitirdim asker ocağında<br />Mektubunu aldım gözlerim doldu<br />Ranzama uzandım, bir sigara yaktım<br />Utanmasam ağlayacaktım<br />Demek konuşmaya başiadı oğlum<br />Demek baba diyor artık<br />Kaşı gözü, bakışı bana benziyor demek<br />Oğlumu benim için doya doya öp<br />Saçlarını kokla, sımsıkı sarıl<br />Ezdirme kimseye babasız diye<br />Baba dedim de aklıma geldi<br />Hani babanın bir sözü vardı<br />Askerliğini yapmamış adama kız verilmez demişti<br />Haklıymış burada ne kadar da değişiyor insan<br />Bilemezsin<br />Sanki hayat burda başlıyor<br />Neyse yalnız değilim hiç değilse<br />Koğuşta bir toprağım var bizim yukarı köyden<br />Çakı gibi delikanlı<br />Dayanamıyor hasrete.sekiz aylık nişanlı<br />Çarşı iznine çıktık geçen pazar<br />Gümüş bir kolye aidi yavuklusuna<br />Hatırlar mısın ben de sana almıştım<br />Ucunda isminin ilk harfi vardı<br />O geldi aklıma, bir de gözlerin<br />Ki rüyadır şimdi sana kavuşmak uzak bir düştür<br />Yüreğimi içine koyduğum er mektubu görülmüştür<br />Saatler durmuş burda günler bitmiyor<br />Hele üç beş nöbetinde zaman geçmiyor<br />Hasret ağır geliyor postalım gibi<br />Şafak sayıyorum çok özledim sizi<br />Nöbette bir türkü dolandı dilime<br />Unuttum zamanı baharı güzü<br />Soğuktan tüfek yapıştı elime</p><p>Bir anda belirdi anamın yüzü<br />Çocukken kadınlar toplanınca söylerdi</p><p>Kim bilir içinden neler geçerdi</p><p>Ano yemendir<br />Gülü çemendir<br />Giden gelmiyor<br />Acep nedendir</p><p>Onlar da bizim gibi gitmişti<br />Gidip de dönmemişti hani<br />İnsanı böyle garip düşünceler alıyor işte<br />Her neyse sen sakın kendini üzme<br />Sizi nasıl özlüyorum bir bilsen<br />Akşam karavanalarında sıcak tarhananın dumanında çekiyorum<br />Hasretini<br />Hep beraber oturduğumuz sofralar geliyor aklıma<br />Tadına duyamadığım memleket yemekleri<br />Ve dağları memleketimin, türküleri<br />Rüyalarıma giriyor iğde kokulu sokaktaki bahar çiçekleri<br />Ve beni beklediğin pencere<br />Elimde tezkere terhis oluyorum her gece<br />Her gece gördüğüm rüya bu işte<br />Nedendir bilmem düşlerimde hep sivilim<br />Mis gibi yıkanmış, ütülenmiş beyaz gömleğim<br />Siyah pantolonum ve boyalı ayakkabılarım sonra<br />Hani bayramlarda giydiğim<br />Hani kendimi beğendiğim ayna<br />Uzamış saçlarımı taradığım<br />Oysa şimdi ne kadar da kısa saçlarım<br />Oğlum bile görse tanımaz beni<br />Şimdi burda olsa öper öper koklarım<br />Oğlumu benim için doya doya öp<br />Saçlarını okşa sımsıkı sarıl<br />Ezdirme kimseye babasız diye<br />Burada daha iyi anlıyorum babasızlığımı<br />Anama da selam et ellerini öp<br />Beni merak etmesin.hiç düşünmesin<br />Dönerim aslanlar gibi gelirim<br />Helal etsin hakkını<br />Her şey vatan için<br />Her şey vatan için</p></p></body></html>
