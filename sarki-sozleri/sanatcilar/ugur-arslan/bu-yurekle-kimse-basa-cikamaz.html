<!DOCTYPE html><html><head><title>Bu Yürekle Kimse Başa Çıkamaz - Uğur Arslan - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Bu Yürekle Kimse Başa Çıkamaz</h1><p><a href="/sarki-sozleri/sanatcilar/ugur-arslan/index.html">Uğur Arslan</a></p><p><p>Bu yürekle kimse başa çıkamaz<br />Bana yaptıkların beni yıkamaz<br />Acı bu sevdaya gel merhamet et<br />Aşkı usandırma, ya sev ya terket </p><p>Seninleyken sana söyleyemediğim herşeyi<br />Çekip gittiğin kapının ardına yazdım<br />Yollara vurdum sonra kendimi<br />Çok ölmek istedim dönmemek için, ölemedim<br />Ben senden habersiz memleketin dağlarında gezerken<br />Sen bana sevdalıymışsın, bilemedim<br />Bilemedim...<br />Altalta yazıp hatalarımı, günahlarımı<br />Hepsini kabul edip, kapına geldim<br />Affet beni, hadi yine o günlere dönelim<br />Kaç memleket dolaştım sonra peşinden<br />Kaç hayatın içinden geçtim, sendeledim<br />İnan seni aramaktan vazgeçtim artık ama<br />Bulmaktan geçemedim<br />Onar onar saydım, hesapladım yılları<br />Yokluğun şimdiden binlerce yılı aştı<br />Azar azar düşer şakaklarıma aklar<br />Soğuklar vurur, toprak olur içimde aşklar<br />Bu son çağlarım artık, aşka yakın duran son zamanlarım<br />Başım çatlamaya yakın, <br />Kalbim unutmaktan anlamıyor<br />Hatırlamak nedir diye sorarsan,<br />Seni unutmak mümkün olmadığı için derim<br />Ben zaten bir ahmaklık ettim</p><p>Seni unuturum biter zannettim</p><p>Bu yürekle kimse başa çıkamaz<br />Bana yaptıkların beni yıkamaz<br />Acı bu sevdaya gel merhamet et<br />Aşkı usandırma, ya sev ya terket </p><p>Seni andım bu gece kulakların çınlasın<br />İçimde binbir pişmanlık, <br />Çaresiz bütün suçlu halimle, <br />Yıllar sonra aynı bıçakla kanattım yüreğimi<br />Sandıklardan çıkarıp sarı mendillerini, resimlerini,<br />Bütün acı sitemlerini bir bir dizdim karşıma<br />Yerden yere vurdum şu akılsız başımı<br />Ben kabul ettim bütün suçlarımı, hatalarımı<br />Devire devire içimdeki binaları<br />Sana yandım bu gece, seni söyledim<br />Sana tükendi içim,<br />Seninde yüreğin sızlasın sevgilim<br />Kulakların çınlasın, yüreğin sızlasın<br />Ben başaramadım buralardan gitmeyi<br />Seni andım durdum, seni söyledim, sustum<br />Hayır dualarımı sana heceledim<br />İyi niyetlerimi esirgemedim<br />Adını söylemedim, içimden geçirdim<br />Senden binlerce kez özür diledim<br />Ben bir ahmaklık ettim, <br />Seni unuturum zannettim</p><p>Bu yürekle kimse başa çıkamaz<br />Bana yaptıkların beni yıkamaz<br />Acı bu sevdaya gel merhamet et<br />Aşkı usandırma, ya sev ya terket</p></p></body></html>
