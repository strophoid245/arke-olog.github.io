<!DOCTYPE html><html><head><title>Karagümrük Yanıyor - Uğur Arslan - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Karagümrük Yanıyor</h1><p><a href="/sarki-sozleri/sanatcilar/ugur-arslan/index.html">Uğur Arslan</a></p><p><p>Aslında işin aslı şöyle hakim bey<br />Aslı'yı ilk gördüğüm gün başlıyor işin aslı<br />Aslı birgün benim nacizane kaptan şoförlüğünü yaptığım <br />56 Chevrolet taksiye biniyor<br />ve "Karagümrük'e" diyor bana<br />Karagümrük o dakika gönlümün başkenti, başımın tacı, ruhumun<br />ilacı oluyor.<br />Delikanlıya yakışmaz, yolculuk esnasında en ufak bir  rahatsızlık ya da edepsizlik etmiyorum.<br />Yalnız indiği evi, yolu, sokağı, kapıyı mıh gibi aklıma çakıyorum<br />"Oğlum" diyorum bizim chevrolete<br />"Bu kapıyı unutma<br />Birgün ilk bu kapıda gelin arabası olacaksın"<br />Sorup soruşturup, bulup buluşturup en nihayetinde Aslı'yı<br />istetiyorum.<br />Ama gel gelelim kızın üvey anası kızı bir türlü vermeye<br />yanaşmıyor.<br />İkinci kez istetiyorum.<br />Bu kez üvey abi "bizde taksici esnafına kız yok" diyor<br />Allah'ın hakkı üçtür.<br />"Anam seni de yorduk ama hadi bir kez daha iste" diyorum<br />Kapı anamın yüzüne bir kez daha kapanıyor<br />"Oğlum bu işin aslı yok" diyor.<br />Bakkalın çırağı Osman'ın eline bir mektup sıkıştırıp<br />Aslı'ya gönderiyorum<br />"Kaçar mısın benimle" diyorum "kaçarım" diye cevap yazıyor<br />Mübarek Cuma gününe anlaşıyoruz<br />Hani yalnız gitmeyeyim bizim Rıdvan'ı da çağarayım diyorum<br />Rıdvan beline babadan kalma altıpakları takıp gelmiş<br />"Oğlum Rıdvan bu ne" diyorum."Ne olur ne olmaz abi sen sür"<br />diyor.<br />Sürüyorum<br />Açıl ey Karagümrük ben geliyorum</p><p>Karagümrük yanıyor polis beni arıyor<br />Karagümrük yanıyor herkes benden biliyor<br />Ben suçsuzum diyorum kimse beni duymuyor<br />Bunu bir tek sevdiğim bir de allah biliyor</p><p>x3 </p><p>Aslı diyorum Aslı ne oluyor<br />Ne oluyor demeye kalmadan polis kapıyı çalıyor<br />Polis kapıyı çalıyor<br />Polis içeri giriyor<br />Memur bey diyorum kız reşit kendi isteğiyle geldi<br />Memur bey "tamam" diyor "kıza bişey dediğimiz yok<br />Ama Karagümrük yanıyor<br />Kızı kaçırmasına kaçırıyorsun da<br />Karagümrük'ü niye yakıyorsun be evladım"<br />Aslı bu ne diyor diyorum<br />Aslı hiç bişey demiyor<br />Meğer bizim Aslı kaçarken telaşlala yemeği ocakta unutmuş<br />Yemek yanmış tutuşmuş<br />Sonra perdeler tutuşmuş<br />Sonra ev tutuşmuş<br />Sonra karagümrük tutuşmuş<br />Veryansın etmiş bizim üvey kaynana sokaklarda<br />Taksici ramazan kızı kaçırdı mahalleyi de ateşe verdi diye<br />Nihayetinde attılar beni nezarete<br />Tez vakit sonra mahkeme günü geldi<br />Hakim aslıya sordu<br />"Kızım seni bu adamı kaçırdı"<br />"Evet hakim bey"<br />"Mahalleyide bu adamı yaktı"<br />"Ee  evet hakim bey"<br />Ne eveti Aslı<br />Nikah kıymıyoruz Aslı<br />Ne eveti<br />Meğer üvey anayla üvey abi baskı yapmışlar evde kıza<br />Evide mahalleyide Ramazan yaktı diyeceksin diye<br />7 Yıl Bayrampaşa'da geçer geçmesine de<br />Yalandan 7 yıl yatmak 70 yıl gibi delir kanı deliye<br />Birkaç güne kalmadı<br />Koptu kafamın belkayışı<br />Dedim ki kendi kendime<br />Ben buradan kaçarım<br />Gider bu kez harbiden Karagümrük'ü yakarım<br />Şimdi hepiniz merak ediyorsunuz dimi hakim bey<br />Yaptım mı yapmadım mı diye<br />Yaptım<br />Bayrampaşadan kaçtım<br />Önce gidip üvey abisinin Balat'taki kahvesini<br />Daha sonra da üvey annesinin yeni aldığı evi benzin döküp<br />Yaktım<br />Şimdi hakim bey cezam neyse çekerim<br />İçerde de iyi hali bozmam sizi temin ederim<br />7 Yıl değil 70 yıl bile olsa<br />Paşa paşa yatarım<br />Karagümrük'ü yakarım<br />Sonra girer paşa paşa yatarım hakim bey<br />Paşa paşa yatarım</p><p>Karagümrük yanıyor polis beni arıyor<br />Karagümrük yanıyor herkes benden biliyor<br />Ben suçsuzum diyorum kimse beni duymuyor<br />Bunu bir tek sevdiğim birde Allah biliyor</p></p></body></html>
