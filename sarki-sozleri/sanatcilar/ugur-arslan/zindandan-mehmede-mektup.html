<!DOCTYPE html><html><head><title>Zindandan Mehmede Mektup - Uğur Arslan - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Zindandan Mehmede Mektup</h1><p><a href="/sarki-sozleri/sanatcilar/ugur-arslan/index.html">Uğur Arslan</a></p><p><p>Zindan iki hece Mehmedim lafta<br />Baba katiliyle baban bir safta<br />Bir de geri adam boynunda yafta<br />Halimi düşünüp yanma Mehmedim<br />Kavuşmak mı, belki daha ölmedim<br />Daha ölmedim...</p><p>Bir idamlık Ali vardı asıldı<br />Kaydını düştüler, mühür basıldı<br />Bir idamlık Ali vardı asıldı<br />Geçti gitti birkaç günlük fasıldı<br />Ondan geri kalan, bükük ve sefil<br />Bahçeye diktiği üç beş karanfil<br />Ondan kalan boynu bükük ve sefil<br />Bahçeye diktiği üç beş karanfil</p><p>Müdür bey dert dinler bugün, maruzat<br />Çatık kaş, hükümet dedikleri zat<br />Beni Allah tutmuş, kim eder azat<br />Anlamaz yazısız, pulsuz dilekçem<br />Anlamaz ruhuma geçti bilekçem<br />Çaycı, getir ilaç kokulu çaydan<br />Dakika düşelim senelik paydan<br />Zindanda dakika farksızdır aydan<br />Karıştır çayını zaman erisin,</p><p>Köpük köpük, duman duman erisin<br />Duman duman erisin...</p><p>Saat beş dedi mi bir yırtıcı zil<br />Sayım var maltada hizaya dizil<br />Saat beş dedi mi bir yırtıcı zil<br />Tek yekün içinde yazıl ve çizil<br />İnsanlar zindanda birer kemmiyet<br />Urbalarla kemik, mintanlarla et</p><p>Ana rahmi zahir şu bizim koğuş<br />Karanlığında nur, yeniden doğuş<br />Sesler duymaktayım, davran ve boğuş<br />Sen bir devsin yükü ağırdır devin<br />Kalk ayağa, dimdik doğrul ve sevin<br />Mehmedim sevinin, başlar yüksekte<br />Ölsekte sevinin, eve dönsekte<br />Sanma bu teker kalır tümsekte<br />Yarın elbet bizim, elbet bizimdir<br />Gün doğmuş, gün batmış, ebed bizimdir<br />Ebed bizimdir...</p><p>Zindan iki hece Mehmedim lafta<br />Baba katiliyle baban bir safta<br />Zindan iki hece Mehmedim lafta <br />Bir de geri adam boynunda yafta<br />Halimi düşünüp yanma Mehmedim<br />Kavuşmak mı, belki daha ölmedim</p></p></body></html>
