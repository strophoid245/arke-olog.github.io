<!DOCTYPE html><html><head><title>Deniz Feneri - Uğur Arslan - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Deniz Feneri</h1><p><a href="/sarki-sozleri/sanatcilar/ugur-arslan/index.html">Uğur Arslan</a></p><p><p>Sen Deniz Feneri<br />Hüzünlü bir kış günü başladı yolculuğun<br />Çocukluğun yıkık kentlerde<br />Ve kesme kaya caddeli ahşap evlerde geçti.<br />Okuma yazmayı öğrendiğin<br />Gazetelerdeki terör sayfaları<br />Ve Haliç tersanelerinde korsanlar<br />Evden çıkarken vedalaşırdı babalarla evlatlar...</p><p>Her sokağın başında anaların isyanı dururdu<br />Ve günler kısa ama geceler uzun olurdu.<br />Bir kurşun bir liraya<br />Ve bir hayat bir kurşuna mal olur,<br />Senin doğduğun yerlerde<br />İnsanlar can evinden vurulurdu.</p><p>Sen Deniz Feneri<br />Sarayburnu'nun dimdik delikanlısı<br />Yavuz zırhlısında deniz piyade eri<br />Yetmiş ikiye dört çakı gibi asker<br />Arkadaşının kaza kurşunu izini sırtında taşıyan<br />Ve giderken bıraktığı sevdiğini döndüğünde bulamayan...</p><p>Yıkar mı bizi bu sevda!<br />Bir aşk delikanlıyı bozar mı be adam?</p><p>Hadi kalk!<br />Eski günlerde olduğu gibi<br />Karanlığa yine ışık yak!</p><p>Arka bahçedeki mahalle kavgalarında<br />Kaşına sapan taşı geldiği günden beri<br />Hani kanına kanımı sürdüğüm o günden beri<br />Can dostum ve kan dostum<br />İster kalbine gömdüğün sevdamın aşkına<br />İster Allah'ın aşkına<br />Kalk bir ışık yak ve bir kor düşür yüreğimize<br />Savaşmak ne güzel bir şey uğruna<br />Ve yeniden âşık olmak...</p><p>Ve Sen Deniz Feneri<br />Sarayburnu'nun dürüst delikanlısı<br />Kalbine gömdüğün aşkın<br />Gönlündeki sevdan ve aydınlık gözlerinle</p><p>Senin işin karanlığa korkuturcasına bakmaktı<br />Ve sana en yakışmayan şey ağlamaktı.</p><p>Deniz Feneri<br />Unutmadık o günleri<br />Sevdamız yüreğimizde gizli kalır<br />Ve mahallenin kızına âşık olmak<br />Ayıp sayılırdı<br />Bir kıza âşık olmak bir de parkayı çıkarmak haramdı<br />Ve dünya dedikleri şey yalandı...</p><p>Paranın geçmediği günler vardı gençliğimizde<br />Ve namerdin yıkamadığı mertliğimiz<br />Silah çekmek ve tespih sallamak değildi delikanlılık<br />Tespihi çekmek, silahı saklamaktı<br />Yazık...<br />Gün geldi delikanlılık kabadayılığa yenildi<br />Sonra üç kuruşa satılan sevdalar ve ucuz aşklar<br />Artık senin işin değildi...</p><p>Sen Deniz Feneri<br />Sarayburnu'nun dik ve yitik delikanlısı<br />Ne geçmişten yükselen ağıtlar anlıyor seni<br />Ne de geleceğe satılan aşklar</p><p>Sen doğarken bir ölüm şaşkınlığıyla<br />Gökyüzüne uzanmış düşmanlık türküleri<br />Suçüstü yakalanırken en güzel umutların<br />Gözlerini bir ihanet anında açmışlığın<br />Ve yakmışlığın gecenin karanlığına en derin aydınlığını</p><p>Hey Deniz Feneri!<br />Parayla satın alınamayacak aşkların sevdalısı<br />Çektiğin çileleri özenle saklıyorsun seyir defterinde<br />Sarayburnu'nun dimdik ve yakışıklı delikanlısı...</p><p>Gidiyorsun belki Deniz Feneri<br />Sana 'kal' diyemem giderken<br />Sevmek kadar ölmek de kader<br />Ama giderken bile ışığın yol göstersin kayıp gemilere<br />Gözlerin gökyüzünü aydınlığa bürüsün<br />Ve sen ölsen bile bir gün<br />Nâmın yürüsün<br />Ve sen ölsen bile bir gün<br />Nâmın yürüsün...</p></p></body></html>
