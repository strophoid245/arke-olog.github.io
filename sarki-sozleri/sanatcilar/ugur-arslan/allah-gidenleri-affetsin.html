<!DOCTYPE html><html><head><title>Allah Gidenleri Affetsin - Uğur Arslan - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Allah Gidenleri Affetsin</h1><p><a href="/sarki-sozleri/sanatcilar/ugur-arslan/index.html">Uğur Arslan</a></p><p><p>Bütün ışıkları söndürdüm, susturdum bütün sesleri<br />Artık ağlayabilirsin kanka<br />Severken bana sormadın, ağlarken de utanma<br />Nasıl unuturum diye düşünmeye başlama bir beyhude çabayla<br />Her unutmak çabası, bir hatırlamak hamlesidir aslında<br />İlk akla gelendir en çok unutmak istediğin<br />Hep kaçmak istediğin yere koşarsın aşkta<br />Çok ahmakça biliyorum ama,<br />Herkes teslim oluyorsa eğer en çok kurtulmak istediğine,<br />Bu kez ahmaklık sırası sende usta<br />Alımlı delikanlılığından, alıngan bir adam yaratmışsın<br />Yumruklarının içine sıktığın gururun kırıldı kırılacak<br />Ama dert etme, gururun kırıldıkça çoğalacak<br />Aşkın acısını çekmek, aşkta hile yapıp gitmekten daha asil iştir<br />Sen şimdi, seni sakız gibi çiğneyip tükürdü sanıyorsun<br />Vaziyeti şaşırıp, algıda hata yapıyorsun<br />O sadece çiğnedi, sen tükür gitsin<br />Gel şimdi bir hasret şarkısı okuyalım<br />Allah gidenleri affetsin<br />Allah gidenleri affetsin...</p><p>Üsküdar'da sandallar yıkılır sallanırlar<br />Tophane'de mangallar yar diye yanar, ağlar<br />İsmini çığlık çığlık haykırıyor martılar</p><p>Senin için söylenir Kumkapı'da şarkılar<br />Yar yokluğuna itirazım var</p><p>Bütün ışıkları söndürdüm, susturdum bütün sesleri<br />Şimdi alemin bütün efkarını toplamaya başla<br />Topladığın efkarı dağıtma vakti gelir nasılsa<br />Aşkta kazanan taraf yoktur, bunu sonra anlarsın<br />Ayrılığın izlerini kaldırıp saklayabileceğin tek bir yer bulamazsın<br />Islak açık bir yara gibi şimdi kalbin<br />Hiçbir tesellide tesilli aradığın da yok<br />Şimdi denizleri içsen sönmez içindeki mahşer yangını<br />Bu illet senin gibi kaç adamı küle çevirdi de,<br />Küllerin hepsini kalbi yalandan bir Leyla üfleyip gitti<br />Sen İstanbul'un rüzgarında uçuşanı toz mu sandın<br />Hepsi küldür senin gibi<br />Ben çok kadın tanıdım<br />Sevenden sakındığı bedenini, sevmeyenlerin yoluna kilim yapmış<br />Sen gözünden sakınmışsın, o gözünün yaşına bakmamış<br />Şimdi dilediğin kadar ağla, bana da birşey sorma<br />Bu da geçer diyeceğim, inanmıcan nasıl olsa <br />Boşver derdi kederi, sat gitsin<br />Gel şimdi bir muayyer kürdi şarkı okuyalım<br />Allah gidenleri affetsin</p><p>Üsküdar'da sandallar yıkılır sallanırlar<br />Tophane'de mangallar yar diye yanar, ağlar<br />İsmini çığlık çığlık haykırıyor martılar<br />Senin için söylenir Kumkapı'da şarkılar<br />Yar yokluğuna itirazım var</p></p></body></html>
