<!DOCTYPE html><html><head><title>Bir Ayrılığın İlk Günü - Uğur Arslan - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Bir Ayrılığın İlk Günü</h1><p><a href="/sarki-sozleri/sanatcilar/ugur-arslan/index.html">Uğur Arslan</a></p><p><p>Canım sevgilim bugün ayrılığımızın ilk günü<br />Yürüyen, kocaman, açık bir yarayım şimdi<br />Rüzgar değdikçe sızlıyor kanıyor her yanım<br />Nasıl ölesim var anlatamam ama<br />Senden başka birşeyle öldüremiyorum kendimi<br />Bundan bir yıl önce Taksimde o muhallebicide<br />Yine susarak başlamıştık herşeye<br />Tek kelime etmeden buyurmuştuk hayatlarımızın içine<br />Herşey başladığı gibi bitiyordu.<br />Tek kelime etmeden vedalaşıyorduk işte</p><p>Bugün ayrılığımızın ilk günü sevgilim<br />Sanırım artık bende bittim<br />Bugün bir ayrılığın ilk günü sevgilim<br />Bugün ölmezsem bir daha hiç ölmem eminim<br />Bir ayrılığın ilk günü ölmeyenler bir daha ölmezler bilirim.</p><p>Bugün ayrılığımızın ilk günü sevgilim<br />Sana mutluluk huzur saadet,<br />Kendim için Allah'tan sabır dilerim.<br />Bugünde ölmezsem bir daha hiç ölmem eminim.<br />Bir ayrılığın ilk günü ölmeyenler bir daha ölmezler bilirim</p><p>Sanırım birşey yok aramızda<br />Acırım aşksız yıllarımıza<br />Bundan böyle eksik her yanımızla<br />Yaşarız yaşarız yaşlanırız...</p><p>Başımıza gelmesi imkansız diye düşündüğümüz şeyleri yaşamakla geçiyor hayat.<br />Aşk önce damardan giriyor,<br />Sonra burnundan getiriyor insanın<br />En yakışıklı çağlarında kanıyor her yanın<br />Filmin sonu hiç değişmiyor<br />Sarılmamış yaralarla doluyor her yanın</p><p><br />Bugün ayrılığımızın ilk günü sevgilim<br />Ölüyorum acıdan kendimde değilim.<br />Sokaklarda yalnız yürüyemem ben<br />Sabahların kör karanlıklarında kalkıp işede gidemem artık<br />Yemek yiyemem, televizyon izleyemem, uyuyamamki sensiz<br />Sen olmadan hiç sinemaya dahi gitmedimki ben</p><p>Bugün ayrılığımızın ilk günü sevgilim<br />Çaresiz, hareketsiz, ölmeye yakın bir uçurumun dibindeyim<br />Bütün cümlelerimi senin için kurmuştum ben<br />Yeni bir cümle daha kuramam<br />Bütün sevmelerimi senin için kullanmıştım<br />Şimdi kimi seveceğimi bilemem</p><p>Ne adım geliyor aklıma ne annem<br />Ne huzur diliyorum artık kendim için ne aydınlık<br />Seyrelip tükenen dokunuşlar<br />Uzayan kırılgan sessizlik<br />Aramızda duran tedirgin, tuhaf yabancılık<br />Sanıyorum biz şimdi gerçekten ayrıldık</p><p>Bugün ayrılığımızın ilk günü sevgilim<br />Sana mutluluk, huzur, saadet<br />Kendim için Allah'tan sabır dilerim<br />Bugünde ölmezsem bir daha hiç ölmem eminim<br />Bir ayrılığın ilk günü ölmeyenler<br />Bir daha ölmezler eminim</p><p>Sanırım birşey yok aramızda<br />Acırım aşksız yıllarımıza<br />Bundan böyle eksik her yanımızla <br />Yaşarız, yaşarız, yaşlanırız...</p></p></body></html>
