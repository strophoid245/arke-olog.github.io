<!DOCTYPE html><html><head><title>Hak Yolunda - Sevcan Orhan - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Hak Yolunda</h1><p><a href="/sarki-sozleri/sanatcilar/sevcan-orhan/index.html">Sevcan Orhan</a></p><p><p>Hak yolunda hakka varayım dersen<br />Bağlan bir mürşide yok bil kendini<br />Hakikat ilmine ereyim dersen<br />Bütün günahlardan akla kendini<br />Akla kendini&#8230;</p><p>İlim bir ummandır yüzebilirsen<br />Her derde çare var dost dost çözebilirsen<br />Yaptığın bir işte kusur bulur isen</p><p>Dostlarından evvel yokla kendini<br />Yokla kendini&#8230;</p><p>Dünyanın malına ederken akın<br />Elinden belinden dilinden sakın<br />Vücudun şehrini haramdan sakın<br />Öldür de nefsini pakla kendini<br />Pakla kendini&#8230;</p><p>Karartma ömrünü nefretle kinle<br />Eğlendir gönlünü dost dost muhabbet ile<br />Erenler içinde az konuş dinle<br />Dergâhı meydanda sakla kendini<br />Sakla kendini</p></p></body></html>
