<!DOCTYPE html><html><head><title>Deli Balım - Leman Sam - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Deli Balım</h1><p><a href="/sarki-sozleri/sanatcilar/leman-sam/index.html">Leman Sam</a></p><p><p>Buz rengi ay ışığında<br />Kıvrılıp giden yollar<br />Sana mı uzanır, uzanır canım<br />Yokluğuna mı yoksa</p><p>Yüreğimin o güneşsiz<br />O karanlık köşesinde<br />Yeşeren umut filizine<br />Gözüm gibi bakacağım<br />İnan, inan, inan deli balım</p><p>Bir yaban elde sen, bir yaban elde ben<br />Düşte olsa razıyım sessizce çıkıp gelsen<br />Günlerce gözlerinde erisem konuşmadan<br />Yansam ateşlerinde tenine dokunmadan</p><p>İnan, inan, inan deli balım</p><p>Çok uzak bir aleve<br />Uçan bir kelebek gibi<br />Bilmem sana mı uçarım canım<br />Yangınına mı yoksa</p><p>Gün gelecek deli balım<br />Bunca hasretten sonra<br />Bir masalın sonu gibi<br />Kollarında olacağım<br />İnan, inan, inan deli balım</p><p>Söz : Leman Sam<br />Müzik : Burhan Şeşen</p></p></body></html>
