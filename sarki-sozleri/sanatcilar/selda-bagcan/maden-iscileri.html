<!DOCTYPE html><html><head><title>Maden İşçileri - Selda Bağcan - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Maden İşçileri</h1><p><a href="/sarki-sozleri/sanatcilar/selda-bagcan/index.html">Selda Bağcan</a></p><p><p>Umutsuz bir sonbahar günüydü<br />Çocukları uyurken çıktılar<br />Ereğli sokaklarına<br />Üzülmez'e gidiyorlardı</p><p>Kır düşmüştü kemikten şakaklarına<br />Diverekli kazmacı ali çakır ömrü kahır<br />Çehresi bakır, elleri nasır, yatağı hasır<br />Yanında tırnaklarını maden ocaklarında kazma etmiş hakkı kaya</p><p>Sevgili topraklarda yürüyorlar yaya<br />Onlara deniz kaya, yer kaya, gök kaya<br />Son sigaralarını bir lamba gibi yaktılar ağızlarına<br />Oturdular kuru yapraklı hazan ağacı altına</p><p>Etraf ıssızdı, toprak susuzdu<br />En dertli olanı çaycuma'lı ali uslu'ydu<br />Giderim bende bende</p><p>Bir arzum kaldı sende<br />Türküsünü söylediler hep birlikte<br />Yürüdüler el ele<br />Gidiyorlardı cennet bahçelerine<br />Her yıl şehit düşen kömür işçilerine kavuşmak inancı içinde<br />Yürüdüler yürüdüler dilaver kömür ocağına geldiler</p><p>Hakkı dedi ali satılmış dedi hakkı önleri toz dumandı<br />Etrafı karanlıktı<br />Sarsıldı topraklar kömür o canavar<br />Bağırdı kardaşım vay anam yandım</p><p>Verdiler el ele gönüller gönüle<br />Sonra sarıldılar kömürün ateşine, kibrit oldular<br />Yok oldular, var oldular<br />İşçiden yana yeraltında bir dünya var<br />Bir dünya var bir dünya var bir dünya var</p></p></body></html>
