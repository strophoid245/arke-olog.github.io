<!DOCTYPE html><html><head><title>Yüce Dağ Başında - Selda Bağcan - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Yüce Dağ Başında</h1><p><a href="/sarki-sozleri/sanatcilar/selda-bagcan/index.html">Selda Bağcan</a></p><p><p>Yüce dağ başında kar bölük bölük<br />Şimdi seyran çağı gel leyli leyli<br />Şu sinemde olan yareler delik<br />Kadir kıyametimi bil leyli leyli</p><p>Sürüler yayıldı bayıra kıra<br />Nazlı sevdiğimin benleri sıra<br />Aşkın yarasıdır bendeki yara<br />Çeşmimin yaşını sil leyli leyli</p><p><br />Sevdiğimin boyu benzer nergize<br />Sürmeler çektirmiş o ela göze<br />Lütfeyle sevdiğim bazı gel bize</p><p>Gönülde mihmanım ol leyli leyli</p><p>Kurtulmadım asla gamdan firaktan<br />Unutamam seni gözden ıraktan<br />Gece gündüz budur dileğim Haktan<br />Sende benim gibi ol leyli leyli</p><p>Daimi'yim düştüm sevda badına<br />Doyamadım nazlı yarin tadına<br />Dertli kerem gibi aşkın oduna<br />Yana yana oldum kül leyli leyli</p></p></body></html>
