<!DOCTYPE html><html><head><title>Maskeli Balo - Sagopa Kajmer - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Maskeli Balo</h1><p><a href="/sarki-sozleri/sanatcilar/sagopa-kajmer/index.html">Sagopa Kajmer</a></p><p><p>Nesine göre ki kıymetin değeri, yüreğin çömelir eğilir boynun, değeri biçilir kenara atılır, <br />kıymetin de çıkarı varsa çıkarı yerinde dilenir, her duada tanrı bin azarladı, ve bendim her <br />nazarda pay kapandım zarlarım düşeşti, eşti madem bu matem bedendi tanrı her dem, bu <br />deprem çökertti onca yonca bunca yıkıcı darbe harbe motive etti gözümün önüne serdi <br />derdi ferdi çıkarın alevi sardı vardı her temelde tek emel. Yalancı dostu aldı karayel ardına <br />ve herkes maske takmış, suratı sarkmış, yüzünü asmış, kaç kurtul balonun kahramanı <br />şeytan, bulamacın içindeki tüm rhymelar isyanda. Ve değerin değeri kalmamış, ve her <br />yarışta çıkarın adımı önde, adımı koyarım, adımı saklarım derinde. Adımız hangi kelime, <br />anamız nerede hangi cehennemde yanıyor? Yanımız hep mi boştu? Kanımız kardeş de <br />oldu neyse.</p><p>Yanıma aldım kendimi ve yürüdüm ince çizgisinde yolumun ortalıkta görünen herkesin adı <br />yabancı, herkes kendi maskesiyle dolaşır oldu yanıbaşımda, tanımaz oldum yüzleri ve <br />keşkelerle avunur oldum. Düşlerimde gördüğüm yüzüm benim mi düşünür oldum, onca <br />maske gözümün içine bakıyor sorgularcasına, ve burası hep yabancı, hep yalancı doldu, <br />çıkmak istiyorum artık dışarı, bırakın gideyim kendimi alıp.</p><p></p><p><br />Yaradan beni dünya arenasına soktuğunda tektim, her nefesi soluduğumda hep Yektim bu <br />ücralarda ben beni mi kaybettim, ve düşman kelimesinin anlamını arkadaş sıfatını <br />taşıyanlardan öğrendim. İnsan, insanlığın hocası durumunda eli maşalı. Hergün başka <br />derslerde karşımda bambaşka bir hoca ve de her sınavda farklı notlar almanın <br />piskolojisine adım attığımda sanırım ilk okuldaydım, yani çocuktum, yola çıkmış yeni <br />yolcuydum, ben bu yolda çok mola verdim, muhabbete daldım, yolumu uzattım. Çok sima <br />tanıdım, ima aldım yüzleri aklıma kazıdım, adı anıldığında işte dostum dedim, adım <br />anıldığında tanımam dedi taktı maskesini yüzünü çevirdi ve sildi kalıcı tüm izleri, geri <br />getiremediği zaman eskide kalan anı defterimi, her sayfada düştü maskesi. Şimdilerde <br />gözümün içine bakan herkes çıkar peşinde takma ifadeler ardına gizlenmiş tüm fesatlar, <br />hesaplar egoist sevgilerinde saklı rüyalarının sayılarını maskelerinde gizlenmiş tüm yüz <br />hatları. Bir zaman selamladı bu adamı ve bu adam unutmadı.</p><p>Yanıma aldım kendimi ve yürüdüm ince çizgisinde yolumun ortalıkta görünen herkesin adı <br />yabancı, herkes kendi maskesiyle dolaşır oldu yanıbaşımda, tanımaz oldum yüzleri ve <br />keşkelerle avunur oldum. Düşlerimde gördüğüm yüzüm benim mi? düşünür oldum, onca <br />maske gözümün içine bakıyor sorgularcasına, ve burası hep yabancı, hep yalancı doldu, <br />çıkmak istiyorum artık dışarı, bırakın gideyim kendimi alıp.</p></p></body></html>
