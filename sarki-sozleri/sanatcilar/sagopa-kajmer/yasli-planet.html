<!DOCTYPE html><html><head><title>Yaslı Planet - Sagopa Kajmer - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Yaslı Planet</h1><p><a href="/sarki-sozleri/sanatcilar/sagopa-kajmer/index.html">Sagopa Kajmer</a></p><p><p>RAP 1 <br />Dayanmak en zor eylem. Zor durumlar için ayırdı insan hep bilinmiş bir söylem kenara. Duymak fayda etmez sağıra zaten. Bir kör olsan,yirmi seneni böyle yaşasan. Yirmi birde tanrı gözünü açsa,''-nerdeyim ?'' ve ''-kim bu şahsiyetler ?'' deyip bocalamaz mısın ? Ah bedava sirke sen mi baldan tatlısın ? Haklısın,bireyler bir paçavra çevresinde beleş yanar döner. Kim bu albüme beş kuruş öder ? Kim satar beni ve emeklerimi kim satın alır sokaklardaki kaçak tereklerden ? Yargısız bir infazım,sızım yakar canım. Rapim kalmasın yerinde bir damla kan kalıntın. Bırakın etmeyin ucuz niyet,sonucu pahalı patlayan diet. Anlat onlara;bu memleket boş sepet. Yetmemekte ihtiyaçlarım,bad-trip'e giderayak set çekerim ardıma. Red oyum genel ''check'' et. Keramet sözlerimde gizlenen velet. Tavzif et !... Sarma bir meret ve mikrofonuma hasret ellerim. Rapim meserret ve SaGoPa yaşlı planet. Akla hizmet et ve akla sakla gizli bakla servis et !... Yetmemek de cümleler,durma acele et !... nezaret altı kalmasın. Şiir,marifet diplomalarım oldu,suretime hafif tebessüm doldu takip et !... Rahata kondu her felaket. <br />RAP 2 <br />Şuur da tamtakır-kurubakır. Ve ben çıkardım içime gizliden giren yabancıyı. Tek kolumda adımı sakladım,açık saçık darbe aldım. Dakikalarca iğnelerden sızladım,saatlerime anlam kattım. Anımsa yoluma koyduğum bir canımsa,saklamam yarımsa. Ruhu şad olan Sagoysa,son dilek bir fatihaysa. Tanrımın saraylarından al ödünç ve bende kalsın son paçavra. Sevaplarım günahlarımla sevişir halde. Mubah mülakatlarım,takıp içimi yer oldum. Çok takıntı şutladım,o tek somuttu ben soyutladım. Bir yanlışı iki kez afladım,üç etti elvedaladım. Her sabah güneşle uyanıp yağmur özledim. Çoğu zaman bir fırtınayla titredim. Ben bulutlarımda bir melekle karşılaştım ,çok güzeldi aşık olamadım. Barışık halde karışık hislerimden yorgan yaptım. Gece yatarken üzerime örttüm yalnızlığımı,kapandım... Aşkımın gözyaşları deniz,içinde Yunus balıkları,ne zaman duracak bilmem kafamın dönme dolapları. İnecek var,durdurun dünyayı !...</p></p></body></html>
