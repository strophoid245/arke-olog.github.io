<!DOCTYPE html><html><head><title>Yalnız Kumru - Ayna - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Yalnız Kumru</h1><p><a href="/sarki-sozleri/sanatcilar/ayna/index.html">Ayna</a></p><p><p>Ayrılıyoruz sanırım bu son gece<br />Gözlerin anlatıyor bırak birşey söyleme<br />Ayrılıyoruz ateşler yanıyor içimde<br />Sensiz nasıl olacak şu koskoca şehirde<br />Bilemem ne kadar sürecek bu acı<br />Bildiğim her aşkın bir sonu var<br />Elbet unutur insan zamanla<br />Daha çok taze acım çok yolum var<br />Kumrular gibi iki sevgili acı günlerden geçmedik mi<br />Ne hayalleri bebekler gibi el ele verip büyütmedik mi<br />Git gidebildiğin en uzak şehirlere<br />Git gidebildiğin en uzak sahillere<br />Ben yaşarım payıma düşeni sen üzülme<br />Git buralar şimdiden kül hasretinle<br />Her gerçek aşık bir bebektir meleklerin gözünde<br />Ve her gerçek aşık için ağlayan bir melek vardır gökyüzünde<br />Boşuna bakma göremezsin zaten görmüş olsan gitmezsin<br />Git gidebildiğin en uzak şehirlere<br />Git gidebildiğin en güzel ümitlerle<br />Ben böyle de yaşarım toz duman benim için üzülme<br />Her taraf sen dolu anılar bu bana yeter<br />Şimdi git</p><p>Söz- Müzik : Erhan Güleryüz<br />Düzenleme : Gürsel Çelik<br />Klasik Gitar : Serhan Yasdıman</p></p></body></html>
