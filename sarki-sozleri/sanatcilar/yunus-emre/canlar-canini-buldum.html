<!DOCTYPE html><html><head><title>Canlar Canını Buldum - Yunus Emre - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Canlar Canını Buldum</h1><p><a href="/sarki-sozleri/sanatcilar/yunus-emre/index.html">Yunus Emre</a></p><p><p>Canlar canını buldum bu canım yağma olsun<br />Assı ziyandan geçdim dükkanım yağma olsun</p><p>Ben benliğimden geçdim gözüm hicabın açdım<br />Dost vaslına ulaşdım gümanım yağma olsun</p><p>Benden benliğim gitdi hep mülkümü dost tutdu<br />La-mekan kavmi oldum mekanım yağma olsun</p><p>İkilikden usandım aşk donunu donandım<br />Derdi hanına kandım dermanım yağma olsun</p><p><br />Varlık çün sefer kıldı ondan dost bize geldi<br />Viran gönül nur doldu cihanım yağma olsun</p><p>Geçdim bitmez sağınçdan usandım yaz-u kışdan<br />Bostanlar başın buldum bostanım yağma olsun</p><p>Taalluktan üzüştüm ol dostdan yana uçtum<br />Aşk divanına düştüm divanım yağma olsun</p><p>Yunus ne hoş demişsin bal u şeker yemişsin<br />Ballar balını buldum kovanım yağma olsun</p></p></body></html>
