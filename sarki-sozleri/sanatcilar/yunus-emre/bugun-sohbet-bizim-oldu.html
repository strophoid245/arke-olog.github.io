<!DOCTYPE html><html><head><title>Bugün Sohbet Bizim Oldu - Yunus Emre - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Bugün Sohbet Bizim Oldu</h1><p><a href="/sarki-sozleri/sanatcilar/yunus-emre/index.html">Yunus Emre</a></p><p><p>Bugün sohbet bizim oldu bize bizim diyen gelsin<br />İçirdi aşk bize şehdin nuş eyleyip yudan gelsin</p><p>Kanaat hırkası içre selamet başını çektim<br />Melamet göynegin biçtim arif olup giyen gelsin</p><p>Bu aşk meydanı içinde çağırdım bir avaz ettim<br />Müezzinlik bizim oldu imam oldum uyan gelsin</p><p><br />Bu ummanda delim türlü güher vardır ele girmez<br />Bahasız inci bulunmaz cana başa kıyan gelsin</p><p>Suret nakşın gidermekle gönül mükü temiz olmaz<br />Akar rahmet suyu çağlar gönül kirin yuyan gelsin</p><p>İy dostlar işidin sözüm dün etmişim bu gündüzüm<br />Ben yavu kıldım kend-özüm bu Hak yola giren gelsin</p><p>Yunus miskin onu görmüş eline hem divan almış<br />Alimler okuyamamış bu manadan duyan gelsin</p></p></body></html>
