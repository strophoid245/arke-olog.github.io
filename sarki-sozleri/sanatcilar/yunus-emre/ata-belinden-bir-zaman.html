<!DOCTYPE html><html><head><title>Ata Belinden Bir Zaman - Yunus Emre - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Ata Belinden Bir Zaman</h1><p><a href="/sarki-sozleri/sanatcilar/yunus-emre/index.html">Yunus Emre</a></p><p><p>Ata belinden bir zaman anasına düştü gönül<br />Hakk&#65533;dan bize destur oldu hazineye düştü gönül</p><p>Onda beni can eyledi et ü sünük kan eyledi<br />Dört on günü diyeceğez değirtmeye düştü gönül</p><p>Yürür idim ondan pinhan Hakk buyruğu vermez aman<br />Vatanımdan ayırdılar bu dünyaya düştü gönül</p><p>Beni beşige vurdular elim ayağım sardılar<br />Önden acısın verdiler tuz içine düştü gönül</p><p>Günde iki kezçözerler başıma akça dizerler<br />Ağzıma emcek verdiler nefs kabzına düştü gönül</p><p>Bu nesneyi terk eyledim yürümeğe azmeyledim<br />On iki sünüğ yazarlar elden ele düştü gönül</p><p>Oğlan iken sultan kopar kim elin kim yüzün öper<br />Akıl bana yoldaş oldu sultanlığa düştü gönül</p><p>Bu çağ ile sakal biter görenin gül rengi tutar</p><p>Güzeller katında biter sev- sevüye düştü gönül</p><p>Hayırdan şerri çok sever işlemeğe becid iver<br />Nefsinin dileğin kovar nefs evine düştü gönül</p><p>Kırk beşinde suret döner kara sakala ağ iner<br />Bakıp heybetin görücek yoldurmağa düştü gönül</p><p>Yola gider başaramaz yiğitliğe eli varmaz<br />Bu nesneleri koyuban yuvanmağa düştü gönül</p><p>Oğul aydur bunadı ölmez kız aydur yerinden durmaz<br />Hiç kendi halinden bilmez haldan hala düştü gönül</p><p>Öliceğez şükr edeler çok şüküre erdi gönül<br />Allah adın zikr ederler çok şüküre erdi gönül</p><p>Su getireler yumağa kefen saralar komağa<br />Ağaç ata bindireler teneşire düştü gönül</p><p>Eğer var ise amelin gen olısar sinin senin<br />Eğer yok ise amelin oddan şarab içti gönül</p><p>Yunus anlayıver halin şuna uğrayasar yolun<br />Bunda elin erer iken hayr işlere düştü gönül</p></p></body></html>
