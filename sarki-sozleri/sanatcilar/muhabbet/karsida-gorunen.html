<!DOCTYPE html><html><head><title>Karşıda Görünen - Muhabbet - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Karşıda Görünen</h1><p><a href="/sarki-sozleri/sanatcilar/muhabbet/index.html">Muhabbet</a></p><p><p>Karşıda görünen ne güzel yayla<br />Bir dem süremedim giderim böyle<br />Ala gözlü Pirim sen himmet eyle<br />Ben de bu yayladan Şah'a giderim</p><p>Eğer göğerüben bostan olursam<br />Şu halkın diline destan olursam<br />Kara toprak senden üstün olursam<br />Ben de bu yayladan Şah'a giderim</p><p>Bir bölük turnaya sökün dediler<br />Yürekteki derdi dökün dediler<br />Yayladan ötesi yakın dediler<br />Ben de bu yayladan Şah'a giderim</p><p><br />Dost elinden dolu içmiş deliyim<br />Üstü kan köpüklü meşe seliyim<br />Ben bir yol oğluyum yol sefiliyim<br />Ben de bu yayladan Şah'a giderim</p><p>Alınmış abdestim aldırırlarsa<br />Kılınmış namazım kıldırırlarsa<br />Sizde Şah diyeni öldürürlerse<br />Ben de bu yayladan Şah'a giderim</p><p>Pir Sultan Abdal'ım dünya durulmaz<br />Gitti giden ömür gelinmez<br />Gözlerim de Şah yolundan ayrılmaz<br />Ben de bu yayladan Şah'a giderim </p><p>Yöre: Sivas<br />Kaynak: Feyzullah Çınar</p></p></body></html>
