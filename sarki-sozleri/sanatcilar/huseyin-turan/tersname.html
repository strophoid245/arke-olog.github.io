<!DOCTYPE html><html><head><title>Tersname - Hüseyin Turan - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Tersname</h1><p><a href="/sarki-sozleri/sanatcilar/huseyin-turan/index.html">Hüseyin Turan</a></p><p><p>Sana diyeceğim var eğlen yolcu <br />Kurduğun yuvayı yık da öyle git <br />Zamanede ilk görevdir insana <br />Baştan dinden haktan çık da öyle git <br />Bir sudan geçince köprüyü devir <br />Sel basmış tarlaya ırmağı çevir <br />Birlik dümenini tersine kıvır <br />Sağa sola sövüp dök de öyle git <br />Allah bir deseler sen söyle haşa <br />Nadan ehliyle çıkmaz başa <br />Komşunun açlığı tatlı temaşa <br />Bir tekme de sen vur yık da öyle git <br />Ortak isen hesap etme ölçmeyi <br />İhmal etme dost ırzına geçmeyi <br />Bir döğüşte çok ayıp gör kaçmayı <br />Beş on yumruk yiyip sel de öyle git <br />Elinden tut çamurlara at körü <br />Beriye ötede öteye beri <br />Kapıya gelirse döv misafiri <br />Bir de ana avrat çek de öyle git<br />Kızına bakanın oğlunu öldür <br />Meclise girersen büyüğe saldır <br />Kefeni soy mezarlara kül doldur <br />Ölünün dişini sök de öyle git <br />Ciğerin yarası sivri cam ister <br />Kötülük meydanında kendini göster <br />Adamın cömerdi yavuz it besler <br />Meteliği başa kak da öyle git <br />Küfür eksik etme aziz dilinden <br />Gaddarlık kılıncın koyma belinden <br />Hiçbir şey gelmezse bile elinden <br />Fesat tohumunu ek de öyle git <br />Hasılı sözümün tersine yürü <br />Görmesin gözlerin topalı körü <br />Kısa yerden eksik etme ömürü <br />Mahzuni Şerif’ten bık da öyle git</p></p></body></html>
