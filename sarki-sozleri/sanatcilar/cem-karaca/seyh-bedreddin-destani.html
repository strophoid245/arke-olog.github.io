<!DOCTYPE html><html><head><title>Şeyh Bedreddin Destanı - Cem Karaca - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Şeyh Bedreddin Destanı</h1><p><a href="/sarki-sozleri/sanatcilar/cem-karaca/index.html">Cem Karaca</a></p><p><p>Sıcaktı, <br />sıcak. <br />Sapı kanlı, demiri kör bir bıçaktı <br />sıcak <br />Sıcaktı. <br />Bulutlar doluydular, <br />Bulutlar boşanacak <br />boşanacaktı. <br />O kımıldanmadan baktı, <br />kayalardan <br />iki gözü iki kartal gibi indi ovaya. <br />Orda en yumuşak, en sert <br />en tutumlu, en cömert, <br />en seven, <br />en büyük, en güzel kadın; <br />TOPRAK Nerdeyse doğuracak doğuracaktı. </p><p><br />Sıcaktı. <br />Baktı Karaburun Dağlarından O <br />Baktı bu toprağın sonundaki ufka çatarak kaşlarını; <br />Kırlarda çocuk başlarını kanlı gelincikler gibi koparıp, <br />Çırılçıplak çığlıkları sürükleyip peşinde, <br />Bes tuğlu bir yangın geliyordu karşıdan ufku sarıp. <br />Bu gelen Şehzade Murat'tı <br />Hükmü Humayun sadır olmuştu ki Şehzade Murat'ın ismine <br />Aydın eline varıp Bedreddin halifesi mühid Mustafa'nın başına ine. <br />Sıcaktı. <br />Bedreddin halifesi mühid Mustafa baktı, <br />baktı köylü Mustafa <br />baktı korkmadan, kızmadan, gülmeden. <br />Baktı dimdik dosdoğru. <br />Baktı O. <br />En yumuşak, en sert, <br />en tutumlu, en cömert, <br />en seven, <br />en büyük, en güzel kadın; <br />TOPRAK Nerdeyse doğuracak doğuracaktı. <br />Baktı Bedreddin yiğitleri kayalardan ufka baktılar. <br />Gitgide yaklaşıyordu bu toprağın sonu fermanlı bir ölüm kuşunun kanatlarıyla. <br />Bu kayalardan bakanlar,onu <br />üzümü, inciri, narı; <br />tüyleri baldan sarı, <br />sütleri baldan koyu davarlan, <br />ince belli aslan yeleli atlarıyla, <br />duvarsız ve sınırsız bir kardeş sofrası gibi açmıştılar. <br />Sıcaktı. <br />Baktı. <br />Bedreddin yiğitleri baktılar ufka... <br />en yumuşak, en sert, <br />en tutumlu, en cömert, <br />en seven, <br />en büyük, en güzel kadın; <br />TOPRAK Nerdeyse doğuracak, doğuracaktı. <br />Sıcaktı. <br />Bulutlar doluydular. <br />Nerdeyse tatlı bir söz gibi ilk damla düşecekti yere <br />Birdenbire <br />kayalardan dökülür, gökten yağar, yerden biter gibi, <br />bu toprağın verdiği en son eser gibi <br />Bedreddin yiğitleri şehzade ordusunun karşısına çıktılar. <br />Dikişsiz ak tibaslı baş açık, yalnayak ve yalınkılıçlılar. <br />Mübalağa cenkolundu. <br />Aydının Türk köylüleri, <br />sakızlı Rum gemiciler, <br />Yahudi esnaflan, <br />onbin mühim yoldaşı Börklüce Mustafanın <br />düşman ormanına onbin balta gibi daldı. <br />Bayrakları al, yeşil, <br />kalkanları kakma, tolgası tunç saflar pare pare edildi ama, <br />Boşanan yağmur içinde gün inerken akşama <br />onbinler ikibin kaldı, <br />Hep bir ağızdan türkü söyleyip, <br />hep beraber sulardan çekmek ağı, <br />demiri oya gibi işleyip hep beraber, <br />hep beraber sürebilmek toprağı, <br />ballı incirleri hep beraber yiyebilmek, <br />yarin yanağından gayri her şeyde,her yerde hep beraber diyebilmek için <br />Onbinler verdi sekizbinini... </p><p><br />Yenildiler <br />Yenenler, yenilenlerin dikişsiz akgömleğinde sildiler <br />Ve hep beraber söylenen bir türkü gibi, kılıçlarının kanını. <br />Hep beraber kardeş elleriyle işlenen toprak <br />Edirne sarayında damızlanmış atların eşildi nallarıyla. <br />Tarihsel, sosyal, ekonomik şartların zaruri neticesi bu. <br />DEME... <br />Bilirim <br />O dediğin nesnenin önünde kafamla eğilirim. <br />Ama bu yürek <br />O bu dilden anlamaz pek. <br />O "Hey gidi kanbur felek, hey gidi kahpe devran hey", der. <br />Ve teker teker, <br />Bir an içinde, <br />Omuzlarında dilim dilim kırbaç izleri, yüzleri kan içinde. <br />Geçer çıplak ayaklarıyla yüreğime basarak, <br />geçer Aydın ellerinden Karaburun mağlupları. <br />Dostlar <br />biliyorum <br />Dostlar <br />biliyorum nerde, ne haldedir O. <br />Biliyorum gitti gelmez bir daha. <br />Biliyorum bir deve hörgücünde, kanayan bir çarmıha, çırılçıplak bedeni mıhlıdır kollarından. <br />Dostlar bırakın beni, bırakın beni <br />Dostlar bir varayım göreyim Bedreddin kullarından Börklüce Mustafayı Mustafayı. <br />Boynu vurulacak ikibin adam, Mustafa ve çarmıhı. <br />Cellat kütük ve satır herşey hazır herşey tamam. <br />Kızıl sırma işlemeli bir başa, altın üzengiler, kır bir at. <br />Atın üstünde kalın kaşlı bir çocuk, Amasya padişahı şehzade Sultan Murat. <br />Ve yanında onun bilmem kaçıncı tuğuna ettiğim Bayezid paşa </p><p><br />Satırı çaldı cellat <br />Çıplak boyunlar yandı nar gibi, <br />yeşil bir daldan düşen elmalar gibi birbiri ardına düştü başlar. <br />Ve her baş düşerken yere. <br />Çarmıhından Mustafa <br />baktı son defa. <br />Ve her yere düşen başın kılı depremedi; <br />İRİŞ DEDE SULTANIM İRİŞ dedi bir, <br />Başka bir söz demedi.</p></p></body></html>
