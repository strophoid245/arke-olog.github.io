<!DOCTYPE html><html><head><title>Akşam Erken İner Mapushaneye - Cem Karaca - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Akşam Erken İner Mapushaneye</h1><p><a href="/sarki-sozleri/sanatcilar/cem-karaca/index.html">Cem Karaca</a></p><p><p>Akşam erken iner mapushaneye <br />Ejderha olsan kar etmez <br />Ne kavgada ustalığın <br />Ne de çatal yürek civan oluşun <br />Kar etmez inceden içine dolan <br />Alıp götüren hasrete </p><p>Akşam erken iner mapushaneye <br />İner yedi kol demiri yedi kapıya <br />Birden ağlamaklı olur bahçe <br />Karşıda duvar dibinde üç dal gece sefası üç kök hercai menekşe <br />Aynı korkunç sevdadır gökte bulut dalda kayısı <br />Başlar koymaya hapislik karanlık can sıkıntısı <br />'Kürdün Gelini'ni söyler maltada biri <br />Bense voltadayım ranza dibinde <br />Hep olmayacak şeyler kurarım <br />Gülünç acemi çocuksu <br />Vurulsam kaybolsam derim <br />Çırılçıplak bir kavgada <br />Erkekçe olsun erkekçe olsun isterim <br />Dostluk da düşmanlık da <br />Hiçbiri olmaz halbuki <br />Geçer süngüler namluya <br />Başlar gece devriyesi jandarmaların <br />Hırsla çakarım kibriti <br />İlk nefeste yarılanır cigaram <br />Bir duman alırım dolu bir duman kendimi öldüresiye <br />Biliyorum 'Sende mi?' diyeceksin <br />Ama akşam erken iniyor mapushaneye <br />Ve dışarda delikanlı bir bahar <br />Seviyorum seni, seviyorum seni, çıldırasıya</p></p></body></html>
