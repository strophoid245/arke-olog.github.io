<!DOCTYPE html><html><head><title>Bahrevan - Cevdet Bağca - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Bahrevan</h1><p><a href="/sarki-sozleri/sanatcilar/cevdet-bagca/index.html">Cevdet Bağca</a></p><p><p>Diyarbakır kokardı saçların, gözlerin Bahrevan<br />Her geldiğinde bana sen, dururdu zaman<br />Firar ederdim gözlerine, mültecin olurdum</p><p>Ben peşinde rüzgâr olurum<br />Ben peşinde Ferhat olurum<br />Ben peşinde Fırat olurum<br />Sen de Dicle&#8230;</p><p>Gelirsen ayın tam üstünde kederli bir bulut tutamaz gözyaşlarını</p><p>Harran papatyadan bir gelinlik giyer arsız, zamansız<br />Gelirsen Dersim'e Dersim'e kırlangıçlar geri döner, Munzur gülümser<br />Gelirsen kızıl bir gelincik olup açacak Ararat, Zap sana koşacak durmaksızın<br />Gelirsen Batman'da intihar son kurşununu kendine sıkacak<br />Ani kurtulacak susmaların dilinden<br />Ve Çorum ve Maraş ve Sivas yüzünü yıkayacak yağmurda<br />İçimdeki Kızıldeniz doydu kana<br />Kızılırmak'tan alayım selamını<br />Merhaba de vurulmuş güvercinler aşkına merhaba</p><p>Ben peşinde rüzgâr olurum<br />Ben peşinde Ferhat olurum<br />Ben peşinde Fırat olurum<br />Sen de Dicle&#8230;</p></p></body></html>
