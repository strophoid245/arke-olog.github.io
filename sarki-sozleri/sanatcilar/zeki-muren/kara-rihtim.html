<!DOCTYPE html><html><head><title>Kara Rıhtım - Zeki Müren - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Kara Rıhtım</h1><p><a href="/sarki-sozleri/sanatcilar/zeki-muren/index.html">Zeki Müren</a></p><p><p>Saçların günah koksa<br />Kirpiklerin ihanetten dökülse<br />Tırnaklarından yabancı ellerin soğukluğu süzülse<br />Rıhtımda bekleyenin benim<br />Yaşarken bahçen<br />Göçünde mezarın kalbimdir derdin<br />İçine gömmek için mi kıydın bana<br />Hiç gelmesen de bekleyeceğim<br />Güvertelerde uçuşan nice el var<br />Bana da bir siyah mendil sallayan olur<br />Bir gün yanlışlıkla<br />Seni saadet kuşlarının kanadı getirmişti<br />Leylek gagalarında yaban ülkelere göçesin diye mi<br />Ruhumun iklimine uysan ne olur<br />Ben değiştirirdim dünyamı ya da isteseydin</p><p>Dileseydin kutuplarda taze hurma toplardım ellerimle<br />Ekvator damlarından buzlar sarkıtırdım<br />Gitmek istedin<br />Ne gönlünün iklimi<br />Ne ruhundaki mevsimler..<br />Hepsi bahane, gitmek istedin<br />Bekleyeni olan rahat gider<br />Benim de bekleyenim olsaydı rahat giderdim<br />Nereye..<br />Senin ülkene.<br />Hiç dönmesen de bekleyeceğim<br />Güvertelerde uçusan nice el var<br />Bir gün bana da bir siyah mendil sallayan olacak Yanlışlıkla<br />Ben.. ben..<br />Gözlerim beklemekten kör olmuş<br />Hasret şarkıları söyleyeceğim iskelelerde..</p></p></body></html>
