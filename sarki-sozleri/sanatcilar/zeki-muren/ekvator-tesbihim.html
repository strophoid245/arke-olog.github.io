<!DOCTYPE html><html><head><title>Ekvator Tesbihim - Zeki Müren - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Ekvator Tesbihim</h1><p><a href="/sarki-sozleri/sanatcilar/zeki-muren/index.html">Zeki Müren</a></p><p><p>Ekvator tesbihim...<br />Sonbahar bakışlarında yeşerir, yeşeriverir aşk<br />Nisan defnesinde dal gibi<br />Geçmişin karanlıklarında ürperir, ürperiverir kin<br />Gözbebeklerimde hal gibi</p><p>Gönlüme kilit vurdum paslı altından der, deyiverir Gözlerin<br />Dudakların çal gibi.<br />Çocukluğumun kış odasında, yorgun şiltede boynum<br />Tedirgin rüyalarımda bugünler masal gibi.</p><p>Ya o gözler? ah o gözler...<br />Arısı sen, peteği ben<br />Acı buruk bal gibi</p><p>Ayrılalım bitsin artık<br />Haykıran sen, sızlanan ben</p><p>Vermem derken, deli gönlüm al diyor.<br />En acı gerçekleriyle hayat<br />Paslı çivilerde gözbebeklerimiz<br />Karanlıklarla siyahlar pembe bir hayal gibi.</p><p>Ufuklardan gelen ses<br />Kuduran bulutlar<br />Yerçekimi gök kanunu<br />Ceviz kabuğunda okyanus<br />Bağımsız bir sal gibi.</p><p>Telve yalardım çocukken<br />Beyaz fincan ak hayal<br />Gönlümün ta derini<br />Simsiyah bir fal gibi</p><p>Ekşi kokan matador<br />Riya dolu ispanyol kızı<br />Gönülleri tekmeleyen topuklar<br />Ümitlerim, sol omzumdan akmış kıpkırmızı şal gibi.<br />Göğe açık avuçlarım, ekvator tesbihimde dualar<br />Dudakların git dese, bakışların "kal" gibi.</p></p></body></html>
