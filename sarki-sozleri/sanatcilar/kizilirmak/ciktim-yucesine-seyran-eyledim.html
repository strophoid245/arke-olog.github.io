<!DOCTYPE html><html><head><title>Çıktım Yücesine Seyran Eyledim - Kızılırmak - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Çıktım Yücesine Seyran Eyledim</h1><p><a href="/sarki-sozleri/sanatcilar/kizilirmak/index.html">Kızılırmak</a></p><p><p>Çıktım yücesine seyran eyledim<br />Gönül eğlencesi küstü bulunmaz<br />Dostlar bizden muhabbeti kaldırmış<br />Hiçbir ikrarından hadi bulunmaz</p><p>Zülüfleri top top olmuş cığalı<br />Rakiplerin Hak'tan olsun zevali<br />Bir günahkâr kulum doğdum doğalı<br />Günahkâr kulunun dostu bulunmaz</p><p>Kanı benim ile lokma yiyenler<br />Başı canı dost yoluna verenler<br />Sen ölmeden ben ölürüm diyenler<br />Dostlar da geriye kaçtı bulunmaz</p><p>Yine kırçılandı dağların başı</p><p>Durmuyor akıyor gözümün yaşı<br />Vefasız ardından gitse bir kişi<br />Hakikat ceminde desti bulunmaz</p><p>Bizde gezer idik irfanda sazda<br />Bile bulunurduk cemde niyazda<br />Bize de gel oldu kanlı Sivas'ta<br />Hızır Paşa bizi asdı bulunmaz</p><p>Pir Sultan Abdal'ım destim dâmânda<br />İsmim Koca Haydar neslim Yemen'de<br />Garip başa bir hal gelse zamanda<br />Orda her kişinin dostu bulunmaz</p></p></body></html>
