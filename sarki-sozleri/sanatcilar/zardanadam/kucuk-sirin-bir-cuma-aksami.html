<!DOCTYPE html><html><head><title>Küçük Şirin Bir Cuma Akşamı - Zardanadam - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Küçük Şirin Bir Cuma Akşamı</h1><p><a href="/sarki-sozleri/sanatcilar/zardanadam/index.html">Zardanadam</a></p><p><p>Küçük şirin bir cuma akşamının peşindeyim, <br />Yıllar önce gördüğüm bir rüyanın izindeyim. <br />Hayatın ruhuna sinen saman tadından bıkkın, <br />Az düşünce, bol kahkaha dolu, bir gecenin izindeyim. <br />Küçük şirin bir cuma akşamının peşindeyim, <br />Onca soruna, işe, güce, trafiğe, arka cebin çizdiği grafiğe, <br />Bütün hafta boyunca katlandım durdum, yetti, <br />Müzik, umut, dem ve duman dolu bir gecenin izindeyim. <br />Onlar haklı olabilirler, çalışmam, didinmem lazım, <br />Güvenli bir gelecek için, şimdi sürünmem lazım, <br />Ama ben yapamam, ezdirmem gururumu, dünyaları verseler, satamam ki ruhumu, <br />Şöyle dursun bakalım bir para, pul, kariyer, bugün cuma, saat on, aşığım, gerisi boş! <br />Bir zamanlar bir taş atmıştım içime. <br />Yıllar sonra, neden bilmem, bu yağmurlu kış gününde, <br />Bir ses duydum derinlerden, çıkaramadım kimdi önce, <br />Doluverdi yorgun gözlerim yudumlar ilerledikçe. <br />Onlar haklı olabilirler, yarını düşünmem lazım, <br />Rüzgar sert esiyorsa boynumu eğmem lazım, <br />Ama ben yapamam, ezdirmem gururumu, dünyaları verseler, satamam ki ruhumu, <br />Şöyle dursun bakalım bir para, pul, kariyer, bugün cuma, saat on, aşığım, gerisi boş!</p></p></body></html>
