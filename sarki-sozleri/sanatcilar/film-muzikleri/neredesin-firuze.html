<!DOCTYPE html><html><head><title>Neredesin Firuze - Film Müzikleri - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Neredesin Firuze</h1><p><a href="/sarki-sozleri/sanatcilar/film-muzikleri/index.html">Film Müzikleri</a></p><p><p>Aşkınla ne garip hallere düştüm. <br />Her şeyim tamam da bir sendin noksan, <br />Yağmur taş demeden yollara düştüm. <br />İçim ürperiyor ,ya evde yoksan . </p><p>Elbisem gündelik,pabucum delik, <br />Haberin olsa da sobayı yaksan. <br />Yağmur iliğime geçti üstelik, <br />İçim ürperiyor ,ya evde yoksan . </p><p>Sarhoşsan kapıyı çaldığım anda, <br />Fahişeler gibi açık saçıksan, <br />Bir de ufak rakı varsa masan da, <br />İçim ürperiyor ,ya evde yoksan . </p><p>Bakkala gitmeme lüzum kalmasa, <br />Durumu anlardın,takvime baksan, <br />Allah vere misafirin olmasa, <br />İçim ürperiyor ,ya evde yoksan . </p><p>Kıvırcık marulun vardır inşallah, </p><p>Bir salata yapsan,bol limon sıksan, <br />Senin de iştahın iyi maşallah, <br />İçim ürperiyor ,ya evde yoksan . </p><p>Sabahlara kadar içsek,sevişsek, <br />Ne ben işe gitsem,ne sen ayıksan, <br />Derin bir uykunu içine düşsek, <br />İçim ürperiyor ,ya evde yoksan . </p><p>Ne kadar üşüdüm,nasıl acıktım, <br />İlk önce sıcacık banyoya soksan, <br />Sanırsın şu anda denizden çıktım, <br />İçim ürperiyor ,ya evde yoksan . </p><p>Yanlış mı aklım da kaldı acaba? <br />Muhabbet sokağı numara doksan, <br />Boşa mı gidecek ,bu kadar çaba, <br />İçim ürperiyor ,ya evde yoksan . </p><p>Ya yolu kaybettim,ya ben kayboldum, <br />Ne olur bir yerden karşıma çıksan, <br />Tepeden tırnağa sırılsıklamım, <br />İçim ürperiyor ,ya evde yoksan</p></p></body></html>
