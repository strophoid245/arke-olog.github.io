<!DOCTYPE html><html><head><title>Sana Ne? - Model - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Sana Ne?</h1><p><a href="/sarki-sozleri/sanatcilar/model/index.html">Model</a></p><p><p>Ben bugün tatlı, masum bir peri,<br />Yarın kızgın, vahşi bir kedi...</p><p>Bazen hülyâlı âşık Leyla,<br />Bazen cilveli, hızlı, hovarda...</p><p>Bugün kimseden mesaj gelmemiş,<br />Yarın telefonu susmak bilmemiş.</p><p>Şimdi gözü görmez aptal aşık,<br />Sonra belki kafam çok karışık.</p><p>Bir gün pespaye, asık suratlı,<br />Bir gün tatlı, güzel, alımlı...</p><p>Çoğu zaman ağlak ve gözleri yaşlı,<br />Kimi zaman güçlü, cesur bakışlı...</p><p>Ben bugün bütün makyajı akmış,<br />Yarınsa şımarık, götü kalkmış...</p><p>Her zaman eciş bücüş, sönmüş feri,<br />Arada kibirli, dünya güzeli...</p><p>Al ya da git ben böyleyim işte,<br />Doğruymuş, yanlışmış, bana ne!</p><p>Ben adam olmazsam bu gidişle,<br />Günahı benim boynumadır sana ne?</p><p>Ben bugün biraz fazla nazlı,<br />Yarın baksan dünden razı...</p><p>Ben bugün hünerli ev hanımı,<br />Yarın dolunay kaynatır kanımı.</p><p>Bugün pes etmiş, depresyonda,<br />Yarın tam gaz direksiyonda.</p><p>Ben bugün süzülen narin kelebek,<br />Yarın egom çelik bir yelek.</p><p>Bugün git ya da kal sen bilirsin,<br />Yarın nasıl olsa geri gelirsin.</p><p>Al ya da git ben böyleyim işte,<br />Doğruymuş, yanlışmış, bana ne!<br />Ben adam olmazsam bu gidişle,<br />Günahı benim boynumadır sana ne?</p><p>Ben hala tek parçayım,<br />Sen üzülme.<br />Hep kendi yolumdayım,<br />Sen üzülme.</p><p><br />Söz: Can Temiz, Fatma Turgut<br />Müzik: Can Temiz, Aşkın Çolak</p></p></body></html>
