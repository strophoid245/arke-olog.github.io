<!DOCTYPE html><html><head><title>Hacı Bektaş - Aşık Veysel - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Hacı Bektaş</h1><p><a href="/sarki-sozleri/sanatcilar/asik-veysel/index.html">Aşık Veysel</a></p><p><p>Medet mürvet deyip kapına geldim<br />İsteğim dileğim ver Hacı Bektaş<br />İndim eşiğine yüzümü sürdüm<br />Kusurum günahım var Hacı Bektaş</p><p>Kul olanın elbet olur kusuru<br />Nesli Peygambersin cihanın nuru<br />Alisin Velisin Pirlerin Piri<br />Galma kusurlara Pir Hacı Bektaş</p><p>Horasandan ayak bastın uruma<br />Mucizeler şahit oldu pirime<br />Bak şu vaziyete bak şu duruma<br />Eşin yok cihanda bir Hacı Bektaş</p><p>Geçmem dedin duvarımda sinekten<br />Yalan sadir olmaz ervahı pekten<br />Sana inanmışım ervahtan kökten<br />Sana inanmayan kör Hacı Bektaş</p><p>Sana yalvarıyor Veysel biçare<br />Yine senden olur her derde çare<br />Bir arzuhal sundum gani Hünkare<br />Keremin ihsanın bol Hacı Bektaş</p></p></body></html>
