<!DOCTYPE html><html><head><title>Aşkın Beni Elden Ele Gezdirdi - Aşık Veysel - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Aşkın Beni Elden Ele Gezdirdi</h1><p><a href="/sarki-sozleri/sanatcilar/asik-veysel/index.html">Aşık Veysel</a></p><p><p>Aşkın beni elden ele gezdirdi <br />Çok dolandım bulamadım eşini <br />Beni candan usandırdı bezdirdi <br />Tuzlu imiş yiyemedim aşını </p><p>Benim ile gezdin beni arattın <br />Beraber oturup beraber yattın <br />Türlü türlü güllerinden koklattın <br />Aşık ettin gule bülbül kuşunu </p><p>Altmış iki yıldır seni ararım <br />Tukendi sabrım yoktur kararım <br />Dağa taşa kurda kuşa sorarım <br />Kimse bilmez hikmetini işini </p><p>Her millete birer yüzden göründün <br />Kendini sakladın sardın sarındın <br />Bu dünyayı sen yarattın girindin <br />Her nesnede gösterirsin nakşını </p><p>Görenlere açık körlere gizli <br />Kimine göründün oruç namazlı <br />Veysel'e göründün cilveli nazlı <br />Tutan bırakır mı senin peşini</p></p></body></html>
