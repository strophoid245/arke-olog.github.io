<!DOCTYPE html><html><head><title>Şu Geniş Dünyaya - Aşık Veysel - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Şu Geniş Dünyaya</h1><p><a href="/sarki-sozleri/sanatcilar/asik-veysel/index.html">Aşık Veysel</a></p><p><p>Şu geniş dünyaya sığmayan gönül<br />Şimdi bir odaya kapandı kaldı<br />Bir dakka bir yerde duramaz iken<br />Oturduğu yerden kalkamaz oldu</p><p>Hani o gençlikte çağlayan gönül<br />Gahi gülüp gahi ağlayan gönül<br />Güzeller köşkünde yaylayan gönül<br />Gönül yaşar amma ümitler öldü</p><p>Elveda gençlikte geçen günüme<br />Ezirail el atıyor canıma<br />Yanarım gençlikte o zamanıma<br />Acı tatlı günler hep hayal oldu</p><p>Nerde gençlikteki geçen çağlarım<br />Sustu bülbül gazel döktü bağlarım<br />Hergün hatırlarım hergün ağlarım<br />Veysel ağlamanın zamanı geldi</p></p></body></html>
