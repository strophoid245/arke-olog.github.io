<!DOCTYPE html><html><head><title>Atatürk'e Ağıt - Aşık Veysel - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Atatürk&#39;e Ağıt</h1><p><a href="/sarki-sozleri/sanatcilar/asik-veysel/index.html">Aşık Veysel</a></p><p><p>Ağlayalım Atatürk'e<br />Bütün dünya kan ağladı<br />Başboğa olmuştu mülke<br />Geldi ecel can ağladı</p><p>Şüphesiz bu dünya fani<br />Tanrı'nın aslanı hani<br />İnsi cinsi cem'i mahluk<br />Hepisi birden ağladı</p><p>Doğu batı cenup şimal<br />Aman tanrım bu nasıl hal<br />Atatürk'e erdi zeval<br />Yas çekip nevsen ağladı</p><p>İskender-i Zulkarneyn<br />Çalışmadı bunca leğin<br />Her millet Atatürk deyi<br />Cemiyet-i akvam ağladı</p><p>Atatürk'ün eserleri<br />Söylenecek bundan geri<br />Bütün dünyanın her yeri<br />Ah çekti vatan ağladı</p><p><br />Fabrikalar icad etti<br />Atalığın ispat etti<br />Varlığın Türk'e terk etti<br />Döndü çark devran ağladı</p><p>Bu ne kuvvet bu ne kudret<br />Varıdı bunda bir hikmet<br />Bütün Türkler İnönü İsmet<br />Gözlerinden kan ağladı</p><p>Tren hattı tayyareler<br />Türkler giydi hep kareler<br />Semerkand'ı Buhara'lar<br />İşitti her yan ağladı</p><p>Siz sağ olun Türk gençleri<br />Çalışanlar kalmaz geri<br />Mareşal Fevzi'nin askerleri<br />Ordular teğmen ağladı</p><p>Zannetme ağlayan gülmez<br />Aslan yatağı boş kalmaz<br />Yalınız gidenler gelmez<br />Felek-el mevt'in elinden<br />Her gelen insan ağladı</p><p>Uzatma Veysel bu sözü<br />Dayanmaz herkesin özü<br />Koruyalım yurdumuzu<br />Dost değil düşman ağladı</p></p></body></html>
