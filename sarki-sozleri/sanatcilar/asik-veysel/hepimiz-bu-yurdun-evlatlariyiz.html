<!DOCTYPE html><html><head><title>Hepimiz Bu Yurdun Evlatlarıyız - Aşık Veysel - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Hepimiz Bu Yurdun Evlatlarıyız</h1><p><a href="/sarki-sozleri/sanatcilar/asik-veysel/index.html">Aşık Veysel</a></p><p><p>Bu nasıl kavgalar çirkin döğüşler<br />Hepimiz bu yurdun evlatlarıyız<br />Yolumuza engel olur bu işler<br />Hepimiz bu yurdun evlatlarıyız</p><p>Birleşiriz bir bayrağın altında<br />Biz Türklerin ikilik yok aslında<br />Yanar tutuşuruz vatan aşkında<br />Hepimiz bu yurdun evlatlarıyız</p><p>Hedef alıp dövüştüğün kardeşin<br />Seni yaralıyor attığın taşın<br />Topluma zararlı yersiz savaşın<br />Hepimiz bu yurdun evlatlarıyız</p><p>Herkes ilim deryasında yüzüyor<br />Çıkmış ayın cevresinde geziyor<br />Yazık bize yollarımız uzuyor<br />Hepimiz bu yurdun evlatlarıyız</p><p>Kitaplar yazılmış nasihat dolu<br />Birlikte güçlenir gençliğin kolu<br />Gençliğe emanet Atatürk yolu<br />Hepimiz bu yurdun evlatlarıyız</p><p>Söyler Veysel sözlerinden vazgeçmez<br />Bulanık çeşmeden kimse su içmez<br />Ganadı olmasa kuşlar da uçmaz<br />Hepimiz bu yurdun evlatlarıyız</p></p></body></html>
