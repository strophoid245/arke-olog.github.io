<!DOCTYPE html><html><head><title>Kalkamaz Oldum - Aşık Veysel - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Kalkamaz Oldum</h1><p><a href="/sarki-sozleri/sanatcilar/asik-veysel/index.html">Aşık Veysel</a></p><p><p>Köşektaş'tan çıktım bir akşam vakti<br />Topladı fistanı beline soktu<br />Kayanın dibine varıp durunca<br />Depreşme dedikçe Cafiye'm korktu</p><p>Bulgurun başında ben ettim işmar<br />Sarılar'a varınca oldum bin pişman<br />Sana diyom sana gelin Cafiye'm<br />Vuruldu dayın da çoğaldı düşman</p><p>Köşektaş'dan çıktım tüfek dalımda<br />Bekir dayın aman vermez ardımda<br />Tüfekler atıldı Cafiye'm korkar<br />Kurban olam hiç bırakma kolumda</p><p>Mezarın yanında müdafaa ettik<br />Köye giremedik Barak'a gittik<br />İlahi Cafiye'm ne ettim sana<br />Yoruldum dedikçe elinden tuttuk</p><p>Bizde çıktık Boztepenin başına<br />Kara saçı çatma etmiş döşüne<br />Cafiye'm dayanmaz kuru ayaza<br />Ver elini ellerime üşüme</p><p>Zalim Altıpınar misafir almaz<br />Sarılar köyünde hiç durmak olmaz<br />Yürü Cafiye'm Avanos'a varalım<br />Hükümet beyleri hiç aman vermez</p><p>Mezarın yanında da eyledik harbi<br />Bir elim tabancada birinde mermi<br />Ne olur Cafiye'm ağlayıp durma<br />Alnıyın yazısı da gördüğün görgü</p><p>Mezardan indik de yokuş aşağı<br />Tabancama süremedim fişeği<br />Ölürüm de vermez idim Cafiye'm<br />Korkak çıktı Sarılar'ın uşağı</p><p>Evimizin önü arpa ekili<br />Kimler olsun Rafet'imin vekili<br />Kurbanlar olayım güzel Cafiye'm<br />Topuz eylemişsin çalma kekili</p><p>Kalenin başında da ettik seyranı<br />Karalı geçirdik bu yıl bayramı<br />Bir mektup yollayın kadanız alam<br />Ben olayım Cafiye'min kurbanı</p><p>Rafet'im de Avanos'un yolunda<br />Demir kelepçeler bağlı kolunda<br />Üç gider de bir arkama bakarım<br />Daha gönlüm bu davalı gelinde</p><p>Koluma vurdular altı okka demir<br />Hükümet beyleri veriyor emir<br />Sana diyom sana nazlı Cafiye'm<br />Yiğidin alnına yazılan gelir</p><p>Çift kelepçe bağlamışlar koluna<br />Hele bakın şu Rafet'in halına<br />Sende mi ağladın kadersiz anam<br />Ele gelin giden benim yarime</p><p>Taramış zülfünü yıkmış kaşını<br />Kim onarsın şu Rafet'in işini<br />Mahkemede cebri götürdü deme<br />N'olur Cafiye'm yakma başımı</p><p>Yenice bağları erken bozulmuş<br />Jandarmalar karakola dizilmiş<br />Kurbanlar olayım gelin Cafiye'm<br />Bizim evrak Ankara'ya yazılmış</p><p>Çağlayıp akıyor şu Kızılırmak<br />Gayri bu ellerde hiç olmaz durmak<br />Kurbanlar olayım gelin Cafiye'm<br />Babayın muradı da elimden almak</p><p>Ben vurmadım senin Bekir dayını<br />Elimden aldırdım nazlı yarimi</p><p>Sana diyom sana nazlı Cafiye'm<br />Mapus damlarında sorma halimi</p><p>Acer bağımızda naneler biter<br />Durnası kazı da yalınız öter<br />Kurbanlar olayım gelin Cafiye'm<br />Onbeş sene mapus ne zaman biter</p><p>Köşektaş altında çifte pınarlar<br />İçerler suyunda bizi anarlar<br />Kimler sorar şu Rafet'in halini<br />Mapusa gireni öldü sanarlar</p><p>Emmim oğlu ne belalı başımız<br />Mapus damlarına kondu kuşumuz<br />Cafiye'm ifadeyi verdi de gitti<br />Gayri bir Allah'a kaldı işimiz</p><p>Görünüyor Avanos'un yolları<br />Dillendirdik konu komşu elleri<br />Rafet on beş sene mapus yiyince<br />Neye varır Cafiye'min nalları</p><p>Avanos'ta Kırşehir'e kalkarım<br />Evrak bozuh gelir ise çıkarım<br />Niye ah çekersin koca pederim<br />Birgün olur kör ocağını yakarım</p><p>Evlerinin önü büyük harımca<br />Avanos'ta mahkemeye varınca<br />Oturduğum yerden kalkamaz oldum<br />On beş seneyi de bende duyunca</p><p>Üç arkadaşım vardı biri Mustafa<br />Verin Cafiye'mi süreyim sefa<br />Sana derim sana gelin Cafiye'm<br />Şu kanunlar hiç gelmiyor insafa</p><p>Uzun olur Kırşehir'in kavağı<br />Allı vurun Cafiye'me duvağı<br />Kaderim böyleymiş gelin Cafiye'm<br />Ne sen gelin oldun ne ben güveği</p><p>Yurt mu tuttun Kırşehir'in dağını<br />Sen erittin yüreğimin yağını<br />Mapusa düşeni öldü belleme<br />Bir gün yeşerdirim gönül bağını</p><p>Kapıdan geçti de fesin eğerek<br />Kucağında bir kızını severek<br />Garip anan çift koşmuşta sürüyo<br />Yalnız kaldım kul görgüsü diyerek</p><p>Köşektaş da Kırşehir'e aralı<br />N'ola anam ben olaydım yaralı<br />Mapus damlarında günüm geçmiyor<br />Cafiye'm ellere gelin olalı</p><p>Çifte düğme dikmiş beyaz döşüne<br />Haydi gelin itaat et eşine<br />Eğer başkasına gelin olursan<br />Öleneçek kakıç kalır başına</p><p>Açın gardiyanlar kapıyı açın<br />Cafiye'm geliyor kenara geçin<br />Ayağına giymiş ince kundura<br />Bastığı yerlere sar'altın saçın</p><p>Yüksek kaymış havlusunun önünü<br />Bilmeyen yok Cafiyem'in ününü<br />Biz birleştik dayın ayırdı bizi<br />Cahildik düşünmedik işin sonunu</p><p>Mapus damlarında çektim ahuzar<br />Sarı saçını da ettim bergüzar<br />Aç pencereyi de zalim gardiyan<br />Canlarım sıkıldı değsin ürüzgar</p><p>Sırma saçı topuğunda sürünür<br />Aklıma düştükçe gönlüm yerinir<br />Çağırma türküsün Şerif Bibisi<br />Duyarsa Cafiye'm bize darılır</p></p></body></html>
