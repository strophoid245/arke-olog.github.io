<!DOCTYPE html><html><head><title>Dostlar Beni Hatırlasın - Aşık Veysel - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Dostlar Beni Hatırlasın</h1><p><a href="/sarki-sozleri/sanatcilar/asik-veysel/index.html">Aşık Veysel</a></p><p><p>Ben giderim adım kalır<br />Dostlar beni hatırlasın<br />Düğün olur bayram gelir<br />Dostlar beni hatırlasın</p><p>Can kafeste durmaz uçar<br />Dünya bir han konan göçer<br />Ay dolanır yıllar geçer<br />Dostlar beni hatırlasın</p><p>Can bedenden ayrılacak<br />Tütmez baca yanmaz ocak<br />Selam olsun kucak kucak<br />Dostlar beni hatırlasın</p><p>Ne gelsemdi ne giderdim<br />Günden güne arttı derdim<br />Garip kalır yerim yurdum<br />Dostlar beni hatırlasın</p><p>Açar solar türlü çiçek<br />Kimler gülmüş kim gülecek<br />Murat yalan ölüm gerçek<br />Dostlar beni hatırlasın</p><p>Gün ikindi akşam olur<br />Gör ki başa neler gelir<br />Veysel gider adı kalır<br />Dostlar beni hatırlasın</p></p></body></html>
