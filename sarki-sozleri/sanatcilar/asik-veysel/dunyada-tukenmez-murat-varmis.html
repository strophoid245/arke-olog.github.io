<!DOCTYPE html><html><head><title>Dünyada Tükenmez Murat Varmış - Aşık Veysel - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Dünyada Tükenmez Murat Varmış</h1><p><a href="/sarki-sozleri/sanatcilar/asik-veysel/index.html">Aşık Veysel</a></p><p><p>Dünyada tükenmez murat var imiş<br />Ne alanı gördüm ne murat gördüm<br />Meşakkatin adın murat koymuşlar<br />Dünyada ne lezzet ne bir tat gördüm</p><p>Ölüm var dünyada yok imiş murat<br />Günbegün artıyor türlü meşekkat<br />Kalmamış dünyada ehl-i kanaat<br />İnsanlar içinde çok fesat gördüm</p><p>Nuşveranı Adil nerede tahtı<br />Süleyman mührünü kime bıraktı<br />Resul u Ekrem'in kanunu haktı<br />Her ömrün sonunda bir feryat gördüm</p><p>Var mıdır dünyada gelip de kalan<br />Gülüp baştan başa muradın alan<br />Muradı maksudu hepisi yalan<br />Ölümlü dünyada hakikat gördüm</p><p>Dönüyor bir dolap çarkı belirsiz<br />Çağlayan bir su var arkı belirsiz<br />Veysel neler satar narhı belirsiz<br />Ne müşteri gördüm ne hesap gördüm</p></p></body></html>
