<!DOCTYPE html><html><head><title>Beserek Dağı - Aşık Veysel - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Beserek Dağı</h1><p><a href="/sarki-sozleri/sanatcilar/asik-veysel/index.html">Aşık Veysel</a></p><p><p>Arzusun çektiğim Beserek Dağı<br />Elvan elvan çiçeklerin açtı mı?<br />Çevre yanın güzellerin otağı,<br />Bizim eller yaylasına göçtü mü?</p><p>Güney tarafında Kurban Pınarı,<br />Kalktı mı Mezarlı Boyu'nun karı?<br />Garip öter meşeliğin kuşları,<br />Yavru şahin yuvasından uçtu mu?</p><p><br />Yeşil atlas giymiş dağlar süslemiş,<br />Mescit köyü eteğine yaslanmış,<br />Şeme Dağı, duman olmuş puslanmış,<br />Sivralan'a nuru rahmet saçtı mı?</p><p>Zaman gelip göçler geri dönerken,<br />Güzellerin yaylasından inerken,<br />Dilberler doldurup bade sunarken,<br />Veysel Şatır, hatırlara düştü mü?</p></p></body></html>
