<!DOCTYPE html><html><head><title>Gönül Bir Güzeli Sevmiş - Aşık Veysel - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Gönül Bir Güzeli Sevmiş</h1><p><a href="/sarki-sozleri/sanatcilar/asik-veysel/index.html">Aşık Veysel</a></p><p><p>Gönül bir güzeli sevmiş ayrılmaz<br />Dolanır peşinde çoban misali<br />Hiç kimse bu derdin dermanın bilmez<br />Azmış yaraları perişan hali</p><p>Lokman çare bulmaz yoktur Eflatun<br />Yardan ayrılması ölümden çetin<br />Elde endaz ettim bu aşkın atın<br />Terkettim sılayı vatanı ili</p><p>Ferhat Şirin için kestiği taşlar<br />Benim senin için döktüğüm yaşlar<br />Seni yaksın beni yakan ateşler<br />Yaktı bu sinemi savruldu külü</p><p>Arılar bal için bekler petekler<br />Alır her çiçekten verir emekler<br />Mecnun Leylâ için pınarı bekler<br />Ben de bir yâr için olmuşum deli</p><p>Evvelden var idi bu sevda bende<br />İlikte damarda cesette canda<br />Ölünce hû çeksin kemiğim sinde<br />Dünyada durunca Veysel'in dili</p></p></body></html>
