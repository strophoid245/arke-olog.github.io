<!DOCTYPE html><html><head><title>Belli Değil - Aşık Veysel - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Belli Değil</h1><p><a href="/sarki-sozleri/sanatcilar/asik-veysel/index.html">Aşık Veysel</a></p><p><p>Dünya geniş idi şimdi daraldı<br />Çıkıp gideceğim yer belli değil<br />Yetmiş altı yıldır alır satarım<br />Bakmadım deftere kar belli değil</p><p>Seyrettim alemi dünya dar dedim<br />Ay dünya arası sanki bir adım<br />Denizi karayı ölçtüm aradım<br />Adalar içinde var belli değil</p><p>Avrupa Asıya ayrı bir kıta<br />Bir yıllık yol idi deveye ata<br />Uçaklar sığdırdı beş on saate<br />Daha neler çıkar dur belli değil</p><p>Hırsızlar çalardı at ile para<br />Şimdi çalıyorlar uçak tayyare<br />Bekar kalsam dünür olsam dullara<br />İstenecek başlık ver belli değil</p><p>Evlattan uşaktan fayda bekleme<br />Binde bir bulunur o da tekleme<br />Cahil insan gül ise de koklama<br />Ayvası turuncu nar belli değil</p><p>Ne oğluna güven ne de kızına<br />Doğru söylen kulak vermez sözüne<br />Yalvar yakar getiremen izine<br />İçimde bir ateş kor belli değil</p><p>Bu kahpe dünyanın sonu vefasız<br />Beş günlük ömrünü geçir kavgasız<br />Diyorlar Veysele sersem kafasız<br />Başımda duman var kar belli değil</p></p></body></html>
