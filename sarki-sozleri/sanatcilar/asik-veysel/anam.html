<!DOCTYPE html><html><head><title>Anam - Aşık Veysel - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Anam</h1><p><a href="/sarki-sozleri/sanatcilar/asik-veysel/index.html">Aşık Veysel</a></p><p><p>Dokuz ay koynunda gezdirdi beni<br />Ne cefalar çekti ne etti anam<br />Acı tatlı zahmetime katlandı<br />Uçurdu yuvadan yeritti anam</p><p>Anaların hakkı kolay ödenmez<br />Analara ne yakışmaz ne denmez<br />Bal uykudan gece kalkar üşenmez<br />Emzirdi salladı uyuttu anam</p><p>Doğurmuş beni sivas elinde<br />Kundak kucağında tarla yolunda<br />Azık sırtında orak elinde<br />Taşlı tarlalarda avuttun anam</p><p>Ben yürürdüm anam bakar gülerdi<br />Huysuzluk edersem kalkar döverdi</p><p>Hemen kucaklardı okşar severdi<br />Çirkin huylarımı soyuttun anam</p><p>Çocuğudum anam bana ders verdi<br />Çalışmamı okumamı ön gördü<br />Milletine bağlı olda dur dedi<br />Vatan sevgisini geyittin anam</p><p>Tükenmez borcum var anama benim<br />O'nun varlığından oldu bedenim<br />Kimi köylü kızı kimisi hanım<br />Ta ezel tarihte kayıtlı anam</p><p>Veysel der koparma anayla bağı<br />Analar doğurmuş ağayı beyi<br />İşte budur sözlerimin gerçeği<br />Öğrettin, okuttun, büyüttün anam</p></p></body></html>
