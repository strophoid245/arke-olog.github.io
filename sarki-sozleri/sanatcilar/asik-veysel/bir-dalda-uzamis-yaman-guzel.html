<!DOCTYPE html><html><head><title>Bir Dalda Uzamış (Yaman Güzel) - Aşık Veysel - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Bir Dalda Uzamış (Yaman Güzel)</h1><p><a href="/sarki-sozleri/sanatcilar/asik-veysel/index.html">Aşık Veysel</a></p><p><p>Bir dalda uzamış sarmaşık gibi<br />Kara bulut gibi kaşların güzel<br />Gözlerin ufukta bir ışık gibi<br />Tel tel olmuş senin saçların güzel</p><p>Oy güzel güzel salınır gezer<br />Bağrımı ezer ne yaman güzel</p><p>Koynundaki turunç mudur nar mıdır<br />Adın Huri midir Gülizar mıdır<br />Gözlerinden akan yağmurlar mıdır<br />On beş on altı mı yaşların güzel</p><p>Oy güzel güzel salınır gezer<br />Bağrımı ezer ne yaman güzel</p><p>Afet-i devran mı bilmem ki nesin<br />Bülbül avazını andırır sesin<br />Seher yeli gibi gelir nefesin<br />Aşığa bahardır kışların güzel</p><p>Oy güzel güzel salınır gezer<br />Bağrımı ezer ne yaman güzel</p><p>Görünce derdimi artırdın kat kat<br />Can alıcı gözler sanki bir afat<br />Veysel'i kapından eyleme azat<br />Bana yastık olsun döşlerin güzel</p><p>Oy güzel güzel salınır gezer<br />Bağrımı ezer ne yaman güzel</p></p></body></html>
