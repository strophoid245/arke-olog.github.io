<!DOCTYPE html><html><head><title>Kayıp - Tarkan - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Kayıp</h1><p><a href="/sarki-sozleri/sanatcilar/tarkan/index.html">Tarkan</a></p><p><p>Hazin bir siyaha boyandı bulutlar<br />İkimize ağlar bu nazlı yağmurlar<br />Umudum azaldı, geçiyor zamanlar<br />Ayrılık efendi, kulu biz aşıklar</p><p>Ellerin avcumda soldu<br />Yaralı bir ürkek kuştu<br />Biten bir aşktan çırpınıp uçtu</p><p>“Yolun açık olsun” demek isterdim<br />Boğazım düğümlü, sözlerim kayıp<br />Bir daha ömrümce kimseyi sevmem<br />Çünkü bu bedende yüreğim kayıp</p><p>Beyaz cennetlerden inecek melekler<br />Seni korur onlar; dualar, dilekler<br />Bense bu sevdanın uzak gurbetinde <br />Savrulurum her gün senin hasretinle</p><p>Yarım kalan bir hikayeyiz artık seninle<br />Ayrı yollara yürüyoruz<br />Hayat bu...<br />Serseri bir rüzgar gibi estin sen şimdi uzaklara<br />Ben göğsümde solgun bir gülle yaşarım yıllarca<br />Yaşamaksa bu! <br />Ayrı akşamlara yatıp <br />Ayrı sabahlara uyanırız bundan sonra<br />Hataları aşk sanıp<br />Başka tenlerde avunuruz boşuna<br />Ve gizli gizli yaralanırız<br />Şunu bil ki daima <br />Ben, en güzel yeri hatırana saklarım <br />Talan olmuş gönül bahçemde<br />Saçlarımda tel tel hüzünlerle<br />Gözlerimde azalan güneşlerle<br />Ben hep seni beklerim bu şehirde<br />Bir gün dönersin diye<br />Kendine iyi bak ey sevgili!<br />Kendine iyi bak en sevgili!</p><p>Söz - Şiir: Günay Çoban <br />Müzik: Tarkan <br />Düzenleme: Ozan Çolakoğlu</p></p></body></html>
