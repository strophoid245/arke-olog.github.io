<!DOCTYPE html><html><head><title>Şeyh Bedrettin Destanı - Zülfü Livaneli - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script><meta name="viewport" content="width=device-width, initial-scale=1, shrink-to-fit=no" /><script async src="https://www.googletagmanager.com/gtag/js?id=UA-73008944-4"></script><script>window.dataLayer=window.dataLayer||[];function gtag(){dataLayer.push(arguments);}gtag('js',new Date());gtag('config','UA-73008944-4');</script><script async src="https://cse.google.com/cse.js?cx=004794182151768704888:vz2inwr3km0"></script><script async src="https://pagead2.googlesyndication.com/pagead/js/adsbygoogle.js"></script><script>(adsbygoogle = window.adsbygoogle || []).push({ google_ad_client: "ca-pub-5748568287887760", enable_page_level_ads: true });</script></head><body><div class="container mt-3"><nav class="navbar navbar-expand-lg navbar-light bg-light mb-2"><a class="navbar-brand" href="/">Arkeolog</a><button class="navbar-toggler" type="button" data-toggle="collapse" data-target="#navbarSupportedContent" aria-controls="navbarSupportedContent" aria-expanded="false" aria-label="Navigasyon"><span class="navbar-toggler-icon"></span></button><div class="collapse navbar-collapse" id="navbarSupportedContent"><ul class="navbar-nav mr-auto"><li class="nav-item"><a class="nav-link" href="/">Ana Sayfa</a></li><li class="nav-item dropdown"><a class="nav-link dropdown-toggle" href="#" id="navbarDropdown1" role="button" data-toggle="dropdown" aria-haspopup="true" aria-expanded="false">İngilizce Sözlük</a><div class="dropdown-menu" aria-labelledby="navbarDropdown1"><a class="dropdown-item" href="/ingilizce-sozluk/ingilizce-kelimeler/index.html">İngilizce - Türkçe</a><a class="dropdown-item" href="/ingilizce-sozluk/turkce-kelimeler/index.html">Türkçe - İngilizce</a><a class="dropdown-item" href="/ingilizce-sozluk/english-dictionary/index.html">İngilizce - İngilizce</a></div></li><li class="nav-item dropdown"><a class="nav-link dropdown-toggle" href="#" id="navbarDropdown2" role="button" data-toggle="dropdown" aria-haspopup="true" aria-expanded="false">Şarkı Sözleri</a><div class="dropdown-menu" aria-labelledby="navbarDropdown2"><a class="dropdown-item" href="/sarki-sozleri/sozler/index.html">Sözler</a><a class="dropdown-item" href="/sarki-sozleri/sanatcilar/index.html">Şanatçılar</a></div></li><li class="nav-item"><a class="nav-link" href="/ruya-tabirleri/index.html">Rüya Tabirleri</a></li><li class="nav-item"><a class="nav-link" href="/hadisler/index.html">Hadisler</a></li><li class="nav-item"><a class="nav-link" href="/posta-kodu/index.html">Posta Kodları</a></li><li class="nav-item"><a class="nav-link" href="/iletisim.html">İletişim</a></li></ul></div></nav><div class="row"><div class="col-lg-3 order-lg-12 pl-md-0"><h2 class="px-3 pt-3 mb-0">Arama</h2><div class="gcse-search"></div></div><div class="col-lg-9 order-lg-1 pb-3 lead"><h1>Şeyh Bedrettin Destanı</h1><p><a href="/sarki-sozleri/sanatcilar/zulfu-livaneli/index.html">Zülfü Livaneli</a></p><p><p>Akdeniz yakası Aydın elleri<br />Kuşlar gider bizim Dede Sultan’a<br />Cemalin görünce yürüdü dağlar<br />Taşlar gider bizim Dede Sultan’a</p><p>Duyduk ki Mustafa huruc eylemiş<br />Aydın elinde Karaburunda<br />Bedreddinin kelamını söylemiş<br />köylünün huzurunda...</p><p>Duyduk ki...<br />Bu işler duyulur da durmak olur mu?<br />Bir sabah erken,<br />Haymana ovasında bir garip kuş öterken,<br />Sıska bir söğüt altında zeytin danesi yedik<br />Varalım, dedik. Görelim dedik.<br />Yapışıp sabanın sapına şol kardeş toprağını biz de bir yol sürelim dedik<br />. Düştük dağlara dağlara, aştık dağları dağları...</p><p>Bedreddin yiğitleri ufka baktılar,<br />Gitgide yaklaşıyordu toprağın sonu<br />fermanlı bir ölüm kuşunun kanatlarıyla.<br />Oysaki onlar bu toprağı, bu kayalardan bakanlar onu,<br />üzümü, inciri, narı, tüyleri baldan sarı sütleri<br />baldan koyu davarları, ince belli, aslan yeleli atlarıyla<br />duvarsız ve sınırsız bir kardeş sofrası gibi açmıştılar.<br />Katardan ayrılan turna sürüler<br />Her andıkça ümüklerim sızılar<br />İrili ufaklı emlik kuzular<br />Koçlar gider bizim Dede Sultan’a</p><p>Bedreddin yiğitleri şehzade ordusunun<br />Karşısına çıktılar<br />Dikişsiz ak libaslı, Baş açık, Yalnayak ve yalın kılıçtılar.<br />Mübalağa cenk olundu.<br />Aydının Türk köylüleri<br />Sakızlı Rum gemiciler<br />Yahudi esnafları, on bin mülhid yoldaşı<br />Börklüce Mustafanın düşman ormanına on bin balta gibi daldı</p><p>Hep bir ağızdan türkü söyleyip<br />hep beraber sulardan çekmek ağı demiri<br />oya gibi işleyip hep beraber,<br />hep beraber sürebilmek toprağı,<br />ballı incirleri hep beraber yiyebilmek,<br />yarin yanağından gayrı her şeyde<br />Her yerde hep beraber! diyebilmek için<br />On binler verdi sekiz binini...<br />Yenildiler Yenenler, yenilenlerin<br />Dikişsiz, ak gömleğinde sildiler kılıçlarının kanını<br />Ve hep beraber kardeş elleriyle işlenen toprak<br />Edirne sarayında damızlanmış atların eşildi nallarıyla.</p><p>Ve teker teker bir an içinde,<br />omuzlarında dilim dilim kırbaç izleri,<br />yüzleri kan içinde geçer çıplak ayaklarıyla<br />yüreğime basarak geçer<br />Aydın ellerinden Karaburun mağlupları...<br />Baba Musamızdan almış cehdini<br />Gördün mü Kaygusuz zulmün vaktini<br />Padişahlar tacı ile tahtını<br />Yoklar gider bizim Dede Sultana</p><p>Satırı çaldı cellat,<br />Çıplak boyunlar yarıldı nar gibi,<br />yeşil bir daldan düşen elmalar gibi<br />birbiri ardınca düştü başlar<br />Ve her baş düşerken yere çarmıhından<br />Mustafa baktı son defa.<br />Ve her yere düşen başın kılı depremedi:<br />- İriş, dede sultanım İriş! dedi bir,<br />Başka bir söz demedi...<br />Aydın’da Ortaklar Karaburun’da<br />Kılıç ceran oldu oynuyor kında<br />Bir elim harmanda bir elim kanda<br />İriş Dede Sultan gazaya<br />İriş İmdi can günüdür gazaya<br />İriş Bedreddin gülümsedi,<br />Aydınlandı içi gözlerinin,<br />Dedi: - Madem ki bu kerre mağlubuz netsek, neylesek zaid.<br />Gayri uzatman sözü.<br />Madem ki fetva bize aid verin ki basak bağrına mührümüzü...<br />Velim aydur dört kitaptan evveli<br />Şeyhoğlu Bedreddin Bektaş-ı<br />Veli Ortaklar adına didemin seli<br />Çağlar gider bizim Dede Sultan’a</p><p>Yağmur çiseliyor<br />Serezin esnaf çarşısında,<br />Bir bakırcı dükkanının karşısında<br />Bedreddinim bir ağaca asılı.<br />Yağmur çiseliyor.<br />Gecenin geç ve yıldızsız bir saatidir.<br />Ve yağmurda ıslanan yapraksız<br />bir dalda sallanan şeyhimin çırılçıplak etidir.<br />Yağmur çiseliyor.<br />Serez çarsısı dilsiz,<br />Serez çarşısı kör.<br />Havada konuşmamanın,<br />görmemenin kahrolası hüznü<br />Ve Serez çarşısı kapatmış elleriyle yüzünü.<br />Yağmur çiseliyor.</p></p><p class="mt-5"><a target="_blank" href="https://www.facebook.com/sharer/sharer.php?u=https://arkeolog.github.io/sarki-sozleri/sanatcilar/zulfu-livaneli/seyh-bedrettin-destani.html" class="btn btn-facebook m-1">Facebook</a><a target="_blank" href="https://twitter.com/home?status=https://arkeolog.github.io/sarki-sozleri/sanatcilar/zulfu-livaneli/seyh-bedrettin-destani.html" class="btn btn-twitter m-1">Twitter</a><a target="_blank" href="https://api.whatsapp.com/send?text=https://arkeolog.github.io/sarki-sozleri/sanatcilar/zulfu-livaneli/seyh-bedrettin-destani.html" class="btn btn-whatsapp m-1">Whatsapp</a></p><ul class="mt-5 small list-inline"></ul></div></div><div class="row text-center bg-light mx-0 my-3 p-2"><div class="col-12">&copy; Arkeolog</div></div></div></body></html>
