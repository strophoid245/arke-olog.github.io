<!DOCTYPE html><html><head><title>Saat Dört... Yoksun - Zülfü Livaneli - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Saat Dört... Yoksun</h1><p><a href="/sarki-sozleri/sanatcilar/zulfu-livaneli/index.html">Zülfü Livaneli</a></p><p><p>Saat dört, yoksun<br />Saat beş, yok.<br />Altı, yedi, ertesi gün, daha ertesi ve belki kimbilir?</p><p>Kitap okurum<br />İçinde sen varsın<br />Şarkı dinlerim İçinde sen<br />Oturdum ekmeğimi yerim<br />Karşımda sen oturursun<br />Çalışırım, Karşımda sen</p><p>En güzel deniz,<br />Henüz gidilmemiş olandır<br />En güzel çocuk<br />Henüz büyümedi<br />En güzel günlerimiz<br />Henüz yaşamadıklarımız<br />Ve sana söylemek istediğim<br />En güzel söz<br />Henüz söylememiş olduğum sözdür</p><p>O şimdi ne yapıyor?</p><p>Şu anda şimdi, şimdi, şimdi<br />Evde mi, sokakta mı?<br />Çalışıyor mu, uzanmış mı, ayakta mı?<br />Kolunu kaldırmış olabilir, hey gülüm<br />Beyaz kalın bileğini nasıl da çırçıplak eder bu hareketi<br />O şimdi ne yapıyor<br />Şu anda şimdi, şimdi, şimdi<br />Belki dizinde bir kedi yavrusu var, okşuyor<br />Belki de yürüyordur, adımını atmak üzeredir<br />Her kara günümde onu bana<br />Tıpış tıpış getiren sevgili<br />Canımın içi ayaklar<br />Ve ne düşünüyor, beni mi?<br />Yoksa ne bileyim<br />Fasulyenin neden<br />Bir türlü pişmediğini mi?<br />Yahut insanların çoğunun neden böyle<br />Bedbaht olduğunu mu?<br />O şimdi ne düşünüyor<br />Şu anda şimdi, şimdi</p><p>Saat dört, yoksun<br />Saat beş, yok.<br />Altı, yedi, ertesi gün, daha ertesi ve belki kimbilir?</p></p></body></html>
