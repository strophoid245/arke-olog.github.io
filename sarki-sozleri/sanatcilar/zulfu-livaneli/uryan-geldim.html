<!DOCTYPE html><html><head><title>Üryan Geldim - Zülfü Livaneli - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Üryan Geldim</h1><p><a href="/sarki-sozleri/sanatcilar/zulfu-livaneli/index.html">Zülfü Livaneli</a></p><p><p>Varamaz elim Ayvasına,<br />narına can dayanmazken,<br />Kırar boynumu yürürüm.<br />Kurdun, kuşun bileceği hal değil,<br />Sormayın hiç<br />Laaaaal...<br />Kara ferman çıkadursun yollara,<br />Yarin bahçası tarümar,<br />Kan eder perçem<br />Olancası bir tutam can,<br />Kadasına, belasına sunduğum,<br />Ben öleydim<br />loooy...<br />Elim boş, Ayağım pusu.<br />Bir ben bileceğim oysa<br />Ne afat sevdim.<br />Bir de ağzı var dili yok<br />Diyarbekir kalesi...</p><p>Açar.<br />Kan kırmızı yediverenler<br />Ve kar yağar bir yandan<br />Savrulur Karacadağ,<br />Savrulur Zozan...<br />Bak, bıyığım buz tuttu,<br />Üşüyorum da<br />Zemher ide uzadıkça uzadı,<br />Seni, baharmışın gibi düşünüyorum,<br />Seni Diyarbekir gibi,<br />Nelere, nelere baskın gelmez ki<br />Seni düşünmenin tadı...</p><p>Hamravat suyu dondu,<br />Diclede dört parmak buz,<br />Biz kuyudan işliyoruz kaba-kacağa<br />Çayı, kardan demliyoruz.<br />Anam sır gibi saklar siyatiğini,<br />Yel der, Baharın geçer Bacım,<br />iki canlı ağır,<br />Güzel kızdır, bilirsin,<br />İlki bu,bir yandan saklı utanır<br />Ve bir yandan korkar<br />Ölürüm deyi.<br />Bir can daha çoğalacağız bu kış.<br />Bebeğim, neremde saklayım seni?<br />Hoş gelir Safa gelir,<br />Ahmed Arif’in yeğeni...</p><p>Doğdun, Üç gün aç tuttuk<br />Üç gün meme vermedik sana<br />Adiloş Bebem,<br />Hasta düşmeyesin diye,<br />Töremiz böyle diye,<br />Saldır şimdi memeye,<br />Saldır da büyü...<br />Bunlar,<br />Engerekler ve çıyanlardır,<br />Bunlar, Aşımıza ekmeğimize</p><p>Göz koyanlardır,<br />Tanı bunları,<br />Tanı da büyü...<br />Bu namustur<br />Künyemize kazılmış,<br />Bu da sabır,<br />Ağulardan süzülmüş.<br />Sarıl bunlara<br />Sarıl da büyü...</p><p>Üryan geldim gene üryan giderim<br />Ölmemeye elde ey dost fermanım mı var<br />Azrail gelmiş de can talep eyler<br />Benim can vermeye ey dost dermanım mı var</p><p>Dirilirler, dirilirler gelirler<br />Huzuri mahşer de ey dost divan dururlar<br />Harami var deyi korku verirler<br />Benim ipek yüklü ey dost kervanım mı var</p><p>Yitir şu gönülden hileyi yitir<br />Cehd eyle elini ey dost yoksula yetir<br />Bana derler gam yükünü sen götür<br />Benim yük götürür ey dost dermanım mı var</p><p>Karacaoğlan der ki ismim överler<br />Ağu oldu yediğimiz şekerler<br />Güzel sever deyi adım çekerler<br />Benim haktan özge ey dost sevdiğim mi var</p></p></body></html>
