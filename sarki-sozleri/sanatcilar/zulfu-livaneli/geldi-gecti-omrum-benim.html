<!DOCTYPE html><html><head><title>Geldi Geçti Ömrüm Benim - Zülfü Livaneli - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Geldi Geçti Ömrüm Benim</h1><p><a href="/sarki-sozleri/sanatcilar/zulfu-livaneli/index.html">Zülfü Livaneli</a></p><p><p>Geldi Geçti Ömrüm Benim<br />Şol yel esip geçmiş gibi<br />Hele bana şöyle gelir<br />Bir göz açıp yummuş gibi</p><p>İşbu söze hak tanıktır<br />Bu can gövdeye konuktur<br />Bir gün ola çıka gide<br />Kuş kafesten uçmuş gibi</p><p>Miskin adem oğulları<br />Ekinlere benzer gider<br />Kimi biter kimi yiter<br />Yere tohum saçmış gibi</p><p>Bu dünyada bir nesneye<br />Yanar içim göynür özüm<br />Yiğit iken ölenlere<br />Gök ekini biçmiş gibi</p><p>Bir hastaya vardın ise<br />Bir içim su verdin ise<br />Yarın anda karşı gele<br />Hak şarabın içmiş gibi</p><p>Yunus Emre bu dünyada<br />İki kişi kalır derler<br />Meğer Hızır İlyas ola<br />Ab-ı hayat içmiş gibi</p><p>Yunus Emre</p></p></body></html>
