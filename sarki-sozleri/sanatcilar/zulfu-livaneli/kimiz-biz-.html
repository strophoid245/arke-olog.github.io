<!DOCTYPE html><html><head><title>Kimiz Biz ? - Zülfü Livaneli - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Kimiz Biz ?</h1><p><a href="/sarki-sozleri/sanatcilar/zulfu-livaneli/index.html">Zülfü Livaneli</a></p><p><p>Girit’te dağılan saçlarını<br />Efes’te toplayan<br />Okyanus gibi kabarıp<br />Olimpos dağı gibi patlayan<br />Dostum Mikis</p><p>Söyle, kimiz biz?</p><p>Savaş, ölüm, açlık<br />Sürgün, hapis derken,<br />Tesbih tanesi günlerimizden<br />Vahşi bir çavlan gibi fışkıran<br />Dostum Mikis,</p><p>Anlat, kimiz biz?</p><p>Sözlerin anlamını korumaya<br />Adanmış ömürlerden,<br />Ve reçine kokusundan mersinlerin<br />Yanık türküler çıkaran<br />Dostum mikis,</p><p>Peki kimiz biz?</p><p>Neydi mesleğimiz?<br />Mesela tuz basmak mı<br />Aşk ve ölüm yaralarına?<br />Ya da yakamozlanan denize dalıp<br />İnciler çıkarmak mı yavuklunun nazlı boynuna?</p><p>Dostum Mikis,<br />Söyle bana,<br />Ege’nin iki yakasında<br />Kimiz biz,<br />Sahi kimiz biz?</p></p></body></html>
