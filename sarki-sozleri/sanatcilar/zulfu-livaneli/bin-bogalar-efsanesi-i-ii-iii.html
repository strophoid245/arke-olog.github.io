<!DOCTYPE html><html><head><title>Bin Boğalar Efsanesi I-II-III - Zülfü Livaneli - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Bin Boğalar Efsanesi I-II-III</h1><p><a href="/sarki-sozleri/sanatcilar/zulfu-livaneli/index.html">Zülfü Livaneli</a></p><p><p>Kalktık Horasan’dan sökün eyledik<br />Parlar omzumuzda uzun şelfeler<br />Harran ovasında binlerce kişi ceylanlara karışıp semah döndük<br />Ulu şahinler gibi</p><p>... Ve adlarımızı verdik sulara, ovalara, dağlara. Anadolu’nun her karış toprağına damgamızı bastık. Her karış toprağına bir ad bulduk, obamızın adını koyduk. Unutulmasın, bir ulu toprakta soyumuz boy versin diye... Düşürdüler bizi tozlu yollara, aşırdılar bizi karlı dağlardan. Düşürdüler bizi halden hallere...</p><p>Anadolu’nun taşıyla toprağıyla, akan suyu, esen yeliyle, binlerce yıldan bu yana işlenmiş, gelişmiş, yeşermiş, boy atmış kervansarayları, sarayları, tapınakları, ulu şehirleri, türküleri, gelenekleri, görgüsü, bilgisiyle bir olduk, kaynaştık. Etle kemik gibi... Yağmurla toprak gibi...<br />... Binlerce kişi, binlerce ceylanla birlikte semah tuttuk üç gün üç gece, kırk gün kırk gece...</p><p>Yaşar Kemal</p></p></body></html>
