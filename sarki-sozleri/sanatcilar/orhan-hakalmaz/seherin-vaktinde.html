<!DOCTYPE html><html><head><title>Seherin Vaktinde - Orhan Hakalmaz - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Seherin Vaktinde</h1><p><a href="/sarki-sozleri/sanatcilar/orhan-hakalmaz/index.html">Orhan Hakalmaz</a></p><p><p>Yağmur sonrası karanlıkta bir şehir<br />İçinde ben.<br />Şarkılar çalıyor taksilerin teyibinden<br />Giderken sen...<br />Tüyleri ıslak kuşlar su içiyorlar çeşmelerden<br />Kimsenin umrunda değiliz,<br />Ne aşk<br />Ne ben.<br />Bir şey olmamış,bir yerinden vurulmamış gibidir şehir.<br />Her gidiş niye birbirine benzer.<br />Arabaların camlarını siler tinerci çocuklar<br />Bir sigara parasına ömrümü anlatırım<br />Belki onlar dinler<br />Çekip gidişin hangi şarkıya benzer<br />Bulup çıkarırız karanlıkta bir şehrin içinden<br />Çocuklarla beraber<br />Neden kimsenin umrunda değiliz<br />Neden<br />Ne aşk<br />Ne ben<br />Islık çalmayı bilseydim<br />Birazda kahretmeyi<br />Hayır aç değilim diyebilmeyi<br />Canım istemiyorlarla çekip gitmeyi<br />Denizi seyretmeyi kıyıdan<br />Martılardan dilek tutmayı becerebilseydim</p><p>Belki kolay olurdu sensizlik<br />Belki benide alırdı koynuna hasretin derin boşluğu.<br />Yapabilseydim,kapıyı ardından ben kapayabilseydim<br />Camlara vurabilseydim öfkesini sensizliğin<br />Kırıp dökebilseydim senin gibi<br />Birde ayrılığı sevseydim olurdu sanki.<br />Şu senin gidişin biraz üzmeliydi yağmur sonrası bu şehri<br />Elimi tutmalıydı beyoğlu<br />Koluma girmeliydi üsküdar<br />Geçer demeliydi bakinin kahvesi<br />Sinema afişleri gönlümü almalıydı<br />Göz kırpmalıydı fatihin ana caddesi<br />En azından kadıköy biraz ağlamalıydı<br />Olur demeliydi galata<br />Samatya yanımda yürümeliydi tren raylarıyla<br />Saçlarımı okşamalıydı kasımpaşa<br />Aşk böyledir demeliydi bakırköy mesela<br />Yüzüme rüzgarını sürmeliydi eyüp sultan<br />Eminönü oturmaya gelmeliydi bütün kuşlarıyla<br />Tophane demli bir çay söylemeliydi en kırılgan anımda.<br />Yağmur sonrası bu şehri kolkola geçmeliydim bütün arkadaşlarla<br />Bir şiir yazabilmek için kocaman yalnızlığa<br />Bunun için isterdim bu şehri yanımda<br />Yağmur sonrası karanlıkta bir şehir<br />İçinde ben<br />Şarkılar çalıyor taksilerin teyibinden<br />Giderken sen...</p></p></body></html>
