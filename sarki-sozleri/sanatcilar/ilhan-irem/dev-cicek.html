<!DOCTYPE html><html><head><title>Dev Çiçek - İlhan İrem - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Dev Çiçek</h1><p><a href="/sarki-sozleri/sanatcilar/ilhan-irem/index.html">İlhan İrem</a></p><p><p>Dev çiçek<br />Sonsuz bir yokluk<br />Kıpırtısız,sessiz,alabildiğine karanlık<br />Susuz,havasız hiçbir şeysiz<br />Yokluk işte!!<br />Olmayan zamanların olmayan bir yerinde ilk kez kıpırdadı<br />Bir çift dudak, bir çift göz ve bir çift el<br />Ve ilk varlığın tohumları atıldı yokluğun ortasına<br />Ve bir çiçek büyüdü;<br />Renksiz,kokusuz,dikensiz,yapraksız<br />Yalnızca bir çiçek ve büyüdü<br />Hiçbir şey istemeyerek<br />Susuz,havasız,ışıksız,topraksız</p><p>Büyüdü,büyüdü,büyüdü<br />Düşüncelere sığabilen bütün büyüklükleri aştı<br />Ve bütün güzelliklerin göklerine ulaştı<br />Su istedi,toprak istedi,hava istedi,ışık istedi<br />Böcekler,başka çiçekler,güzellikler<br />Ve en çok onu koklayacak bir insan,<br />Bir can istedi<br />Sevgisini,güzelliğini görecek bir can<br />Yalnızca bir can ve bu arzuyla yanıp tutuştu durmadan<br />Isındı,ısındı tutuştu kızarmış dev yapraklar,<br />Sıcacık bir doğumun mutluluğuyla kıvrıldı<br />Ve milyonlarca yanardağ gibi patladı,<br />Dağıldı paramparça yokluğun ortasına<br />Ve şimdi görünce yalnızca sevgiden oluşan<br />Kendi parçacıklarının sevgisizlikten kuruduklarını,<br />Birbirlerine düşman olduklarını<br />O dev çiçek ağlıyor,ağlıyor<br />Güleceği günü bekliyor,<br />Bekliyor....</p></p></body></html>
