<!DOCTYPE html><html><head><title>İlhan-ı Aşk - İlhan İrem - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>İlhan-ı Aşk</h1><p><a href="/sarki-sozleri/sanatcilar/ilhan-irem/index.html">İlhan İrem</a></p><p><p>Hangimiz senli benli hangimiz sizli bizli<br />Bir koridor esrarengiz yaşıyoruz gizli gizli<br />Hangimiz yapayalnız hangimiz çoluk çocuk<br />Hangimizin bakışları daha sıcak, daha soğuk<br />Hangimiz uyuyoruz hangimiz duyuyoruz<br />Deniz derin, gökler mavi hangimiz  uçuyoruz<br />Hangimiz arıyoruz hangimiz sarıyoruz<br />Hayat bir yol ve bir ışık hangimiz kalıyoruz<br />Hangimiz veriyoruz hangimiz seviyoruz<br />Bir koridor sonu baştan hangimiz giriyoruz<br />Ve hangi söz daha doğru hangi göz daha içten<br />Hangi üzüm daha tatlı daha buruk sevgimizden<br />Ve hangi söz daha doğru hangi göz daha içten<br />Hangi üzüm daha tatlı daha buruk sevgimizden</p><p>Bahar çiçeklerini sunar gözünün bahçelerine<br />Yaz sıcak bir dokunuştur vücuduna<br />Güz gelir dünya buruşur mu ne<br />Karlar yağar başına kışın<br />Zaman geç olmasın<br />Başlamadan ötmeye gece kuşları<br />Ses ver gündüz gözüyle<br />Çünkü ben sana herşeyi sunuyorum<br />Dört mevsimi ve bilmediklerini<br />Dışarı çık sana çarpılıp sana bölünen<br />Parçalarımı bulacaksın çiçek tozlarında<br />Dokularına sineceğim sımsıcak<br />Ayağının altında kıtırdayan yaprak benim<br />Ve başının üstünde direniyorum düşmemek için<br />Sana ben herşeyi sunuyorum <br />Bilmediğin diyarlarda tanıdık dostların var<br />Onlardan selam getiriyorum<br />Kaçırdığın kuşun kanadındayım<br />Ve bilmeden ne olduğumu<br />Kafese kapatmaya çalıştığın<br />Sana ben herşeyi sunuyorum<br />Tüm zamansızlıkları içinde sevginin<br />Sana "İlhan-ı Aşk" ediyorum</p></p></body></html>
