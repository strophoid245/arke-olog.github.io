<!DOCTYPE html><html><head><title>Martı Yüzlü - Volkan Konak - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Martı Yüzlü</h1><p><a href="/sarki-sozleri/sanatcilar/volkan-konak/index.html">Volkan Konak</a></p><p><p>Deniz kıyısında bir martıyla konuşurken görüyormuş dostlarım beni sürekli<br />Bir kaptanım çünkü kağıt gemilerden emekli<br />Gülemedim ki hiç hasta yatağının başucunda<br />Haberi bu yüzden yoktur annemin sol yanağımdaki gamzeden<br /> <br />Komidinin üzerindeki ilaçların sayıları arttıkça<br />Kutularından yaptığım gökdelenin uzamasına sevinirdim<br />Ve bilmezdim annemin yaşantısındaki renkliliğin<br />Yalnızca raflara dizili kavanozların içindeki reçeller olduğunu<br />Bilerek mi yanına almadın giderken başının yastık da bıraktığı çukuru<br />Güveniyordum oysa ben sevgimize<br />Vapur iskelesi ya da tren istasyonundaki<br />Saatin doğruluğu kadar<br /> <br />Beni senin gibi birde annem terk etmişti<br />Ki göbeğimde durur onun yokluğundan bana kalan çukur<br />Sıralanmış saksılar vardı limana bakan penceremizin önünde<br />Ve çiçekler arkasında ekmek kırıntıları serpen martı yüzlü bir anne<br /> <br />Terasta toplanan kadınlar limandaki beyaz geminin ışıkları yanınca<br />Dedikodusunu yapmayı unuturlardı tam o saatlerde sokaktan geçen<br />Yazlık sinemadaki biletçi kızın<br /> <br />Annesinin dizlerinin dibinden hiç ayrılmayan uslu bir çocuk gibidir limandaki deniz<br />Ama sokağa çıkıp dalga olmak geçer yüreğinden<br /> <br />Hiçbir bardakta dudak payı bırakmadınız bana</p><p>Bir kaşık sesini bile çok gördünüz şekersiz içerek çaylarımın<br /> <br />İki çocuk rahatlıkla oturduğumuz kapının eşiğine<br />Kendi başıma zor sığıyorum bugün<br />Büyüdükçe insan yalnız mı kalıyor ne<br /> <br />Kabuğunu koparmadan ne bir elmayı soyabildim<br />Ne de iyileştirebildim bir yaramı<br />Ama karşıma çıkınca kızmadım hiç elma kurduna<br />Bendim çünkü bıçağı saplayan onun yurduna<br /> <br />Büyüklerde ben yapamıyorum<br />Çocuklarla almıyor beni oyunlarına<br />Devlet dairesinde yangından kurtarılamayacak<br />Sıkışmış çekmece gibiyim<br />Açılamıyorum sana<br /> <br />Kardeşiyle sokaklarda hep bir örnek giydirilen<br />Sen nasıl sevmezsin eşitliği<br />Yürürken düşen çoraplarını aynı hizaya getirmek için<br />Annen değil miydi önünde diz çöken<br /> <br />Yol kenarlarındaki yağmur mazgallarını<br />Kumbara sanıp haçlığımı atardım<br />Bu yüzden en çok denizden alacaklıyım<br />Denizden alacaklıyım</p></p></body></html>
