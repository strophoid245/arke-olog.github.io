<!DOCTYPE html><html><head><title>Vasiyet - Volkan Konak - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Vasiyet</h1><p><a href="/sarki-sozleri/sanatcilar/volkan-konak/index.html">Volkan Konak</a></p><p><p>Ölürsem kurtuluştan önce yani,<br />Alıp götürün<br />Anadoluda bir köy mezarlığına gömün beni.<br />Hasan beyin vurdurduğu<br />Irgat osman yatsın bir yanımda<br />Ve çavdarın dibinde toprağa çocuklayıp<br />Kırkı çıkmadan ölen şehit ayşe öbür yanımda.<br />Traktörlerle türküler geçsin altbaşından mezarlığın,<br />Seher aydınlığında taze insan, yanık benzin kokusu,<br />Tarlalar orta malı, kanallarda su,<br />Ne kuraklık, ne candarma korkusu.<br />Biz bu türküleri elbette işitecek değiliz,<br />Toprağın altında yatar upuzun,<br />Çürür kara dallar gibi ölüler,</p><p>Toprağın altinda sağır, kör, dilsiz.<br />Ama bu türküleri söylemişim ben<br />Daha onlar düzülmeden,<br />Duymuşum yanık benzin kokusunu<br />Traktörlerin resmi bile çizilmeden.<br />Benim sessiz komşularıma gelince,<br />Şehit ayşeyle ırgat osman<br />Çektiler büyük hasreti sağlıklarında<br />Belki de farkında bile olmadan.<br />Yoldaşlar, ölürsem o günden önce yani,<br />Öyle gibi de görünüyor-<br />Anadoluda bİr köy mezarlığına gömün beni<br />Ve de uyarına gelirse,<br />Tepemde bir de çınar olursa<br />Taş maş da istemez hani&#8230;</p></p></body></html>
