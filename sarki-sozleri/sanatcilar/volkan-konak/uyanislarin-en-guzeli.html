<!DOCTYPE html><html><head><title>Uyanışların En Güzeli - Volkan Konak - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Uyanışların En Güzeli</h1><p><a href="/sarki-sozleri/sanatcilar/volkan-konak/index.html">Volkan Konak</a></p><p><p>Gülüm bu gece birden bire yüreğimde sıcak bir mermi gibi hissettim yokluğunu<br />Bu gece yaz havası gibi etimdesin<br />Dişlerinle ısırdığın kızılcığa doyamadığım, karabardos sesi geliyor dere boylarından<br />Bu gece ayrılığımızın bin kere bininci gecesi galiba<br />Tütün gibi tükendi zaman<br />Oysa ben seni erken yaşayıp hiç kaybetmemek için, taze, hudutsuz, sevdim<br />Yüreğimin yenilmez aşk tanrıçası<br />Galiba, galiba bu gece yazık ve özlemlerin gecesi<br />İnsanlar kapı önlerinde ki ayakkabılarını içeriye almayı öğrendiği tarihlerde biz bolivya dağlarında dolaşıyorduk<br />Caz dinlemenin ayrıcalık olduğu dönemlerdeyse ırkçı beyaz kamçıdan kaçan siyah çıplak ayakların sesini duyuyor 4 açıyorduk gözümüzü<br />Sevdamızın içindeki kainatın küçüklüğüneyse hem şaşırıp hem gururlanıyorduk<br />Öğle güneşinden yanmayı göze alarak yürüyorduk minik ellerin avuçlarımda, <br />Sonsuz ufuklarda ki insanlığa, hürriyet kadar sevdiğimiz insanlara doğru<br />Galiba bu gece, galiba bu gece ölümsüzlüğün gecesi<br />Bu gece çık Boztepe'ye gülüm seyredeyim seni tepeden tırnağa</p><p>Sağ taraftan değirmen dere'nin kıvrak kalçalı bir kız gibi denize katılışını seyret<br />Seni hissettim<br />Sol taraftan Akçaabat'ın tütün kokusunu çek ciğerlerine<br />Seni imrendim<br />Hiç bir şey yapmıyorsan gülüm güneşin Boztepe eteklerinde yanışını seyret<br />Seni kıskandım<br />Bense Bolaman virajlarında uzun saçlının yerinde çay içmekteyim Birtanem<br />Az kaldı düşerim o sahillere<br />Yelkenleri rüzgar içmiş sürmene takası gibi sarhoş, açık denizlerinden<br />Seni özledim<br />Ağzımda yarım kalmış bir öpüşme gibi Sadık Gazioğlu hocamızın bize söylediği türküyle sana geliyorum<br />Ben bu kadar içmezdum<br />Derdumden içeyirum<br />Ağlayın beni kızlar<br />Yandum da tüteyirum<br />Gerisini sorma, o günlerden belleğimde bir tek sen kaldın lekesiz ve tertemiz gerisini unuttum<br />Daha sonraları ise ayrı düşmeyi ve sesini duyup gece yatağımdan fırlamayı öğrendim<br />Sen benim korkum, yutkunuşum uyanışlarımın en güzelisin<br />Sen benim, insanlığın bütün zaman ve mekanlarda peşinden koşup da bilemediği bildiğimsin<br />Galiba, galiba bu gece yağmurda gökkuşağı misali gülerken ağlamanın zamanı</p></p></body></html>
