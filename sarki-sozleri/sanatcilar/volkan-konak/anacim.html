<!DOCTYPE html><html><head><title>Anacım - Volkan Konak - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Anacım</h1><p><a href="/sarki-sozleri/sanatcilar/volkan-konak/index.html">Volkan Konak</a></p><p><p>Doğurdun beni hacel arada kör karanlık bir gecede<br />On altı yaşında beni İstanbul a saldın anacım<br />Ama inan göbeğimi kopartığında bu kadar canım yanmamıştı<br />Belki bu yüzden bu yüzden anacığım yüzüm gözüm kırık dolaşırım hala<br />Avuçlar dolusu ağladım yalnızlığımda pek belli etmeden<br />Ama en çok babam buzağımı kestiğinde ağlamıştım<br />Şimdi bunlar nerden çıktı deme bana hep konuşmak istemişimdir yıllar yılı<br />Ama olmadı<br />Beklide kalabalık sülale olmanın bedeli<br />Bir sofrada kahvaltıya doyamadım anacığım bırakta konuşayım<br />Beklide ölesim gelmiş kim bilir bırakta ağlayayım<br />Buralarda insanlar araba ve elbise markalarını ezberlerler bense ayrılıkları<br />Bağzıları yazlıklara gitmeye özler bense gübre kokulu anneme kavuşmayı özlerim<br />Kendimi kızılağaçlar arasında kaybediyorum zaman zaman<br />Başıma bastığın toprağın kokusu vuruyor anam anacığım<br />Anacığım bilirsin üniversiteyi Almanya da ki eniştemin parasıyla bitirdim<br />Düzensiz harcamalarımı da bilirsin aç kaldım zaman zaman ama onursuz hiçbir zaman<br />Hiçbir zaman da gücenmedim yedi bölgeli ülkeme<br />Çok küfür ettim onursuzlara vazgeçmem derdim<br />Düşüncelerimden dolayı çok uğraştılar benimle<br />Kökü toprakta karayemiş fidanı gibi direndim dimdik onurla<br />İki kez silahlı saldırıya uğradım ağustos ayında ise ekinler sararırken doğduğum şehirde uyandım<br />Beş yaşındayken âşık oldum lisedeyse öğretmenime ablamın ve senin müdahalene karşı<br />Velhasıl çok sevdim kadınları anacım aldattıklarımda oldu aldatıldığım da ama asla konuşmadım arkalarından<br />Hele sana lacivert gözlü torun veremedim ya ben yine hayırsız oğlunum senin<br />Kimsenin önünde eğilmedi bu asi başım<br />Bize ilkokulda öğretti öğretmenlerimiz Celal Bahçekapılı Nuri Gazioğlu ve Orhan Yavuz<br />İleriyi görmek için başımızı hep dik tutmayı onlardan öğrendik<br />Bu yüzden anacığım işte bu yüzden güneşin bile üzerine yürüdüm gölgemi geçmek için<br />İyide oldu uzakta kırılan söğüt dalını gördüm acısını da<br />Mısır püskülünü rüzgârda salınmasını seyrettim bahtiyarlığını da<br />Karşı yamaçtaki evde doğum sancısından ve de fakirlikten tahtayı ısıran kadının acısını duydum yüreğim derinlemesinden orta yerinden yarılarak<br />Şimdi gelelim sana beni iyi dinle koca çınarım<br />Kemal Dursun ve Rüştü Er iyi doktordur ilaçlarını bir defa olsun saatinde al be anacım<br />Öyle kolay pes etmek yok yaşamakta direneceğiz ve kahretsin ki buda bizim elimizde olan bişey anacığım<br />Duyduğuma göre abimin resmini ahırda inekle buzağının arasına asmışsın benim koca anacığım millet senin kara bıyıklı oğluna sevdanı bilemez gülecekler sana<br />Mektubumdaki üzünçlerimden babama bahsetme beni kırsada yıkamaz bu kirli şehir hem kolay okuyasın diye büyük harflerle yazdım kolayına gelipte ablama okutma cumhuriyet kadını evet anam yine kirpiklerim tuzlandı yine galiba şimdilik bu kadar<br />Seni ilkbaharda patlayan tohumun hışırtısı kadar masum öpüyorum ve seni kardelen çiçeğinin özlemiyle kucaklıyorum <br />Biliyorum bu son sözlerden bir şey anlamadın ve beni sövdürmeye başlıyorsun <br />O zaman al sana al sana anderin mastisi seni çok seveyirum hayırsız oğlun ÖMER AHMET</p></p></body></html>
