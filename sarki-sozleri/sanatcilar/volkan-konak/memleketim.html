<!DOCTYPE html><html><head><title>Memleketim - Volkan Konak - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Memleketim</h1><p><a href="/sarki-sozleri/sanatcilar/volkan-konak/index.html">Volkan Konak</a></p><p><p>Memleketim memleketim memleketim,<br />Ne kasketim kaldı senin ora işi<br />Ne yollarını taşımış ayakkabım,<br />Son mintanın da sırtımda paralandı çoktan,<br />Şile bezindendi.<br />Sen şimdi saçımın akında,<br />Enfarktında yüreğimin,<br />Ve alnımın çizgilerindesin, memleketim,<br />Memleketim memleketim</p><p>Yine cisil cisil mi yağıyor yağmur uzun sokağın taşlarına<br />Ganitanın kayıklarında martılar gizliden gizliye öpüşüyorlar mı<br />Deniz kokulu kentimi düşünüyorum orhan veli'nin istanbuluna inat<br />Anıların şehrini düşünüyorum ayrılıkların ötesinde bir yerden<br />Taşbaşının dar sokağından denize inen simitçinin ve hamsicinin sesi geliyor<br />Tavada cısır cısır öten tereyağının kokusuna<br />meydanındaki limoncunun tablasına bir hoş olmuşum<br />deniz kokulu kentimi düşünüyorum orhan veli'nin istanbuluna inat<br />Varsın yağsın yağmur cisil cisil üstüne</p><p>ellerin cebinde ya, yürüyorsun ya o şehrin sokaklarında, yağmurdan sanane<br />Yürüyüp gitmeli limana, oradan da mendireğe, taa ucuna kadar<br />ve çökmeli bir taşın üstüne<br />ama karayel patlamış, fırtına varmış, dalgalar adam Boyuna geliyorlarmış, ıslanıyormuşsun<br />Vakit de akşamlardan bir akşammış sanane<br />kalkanoğlunun pilavını<br />Mehmet salih'in çayını<br />Bodos'un meyhanesini<br />Gülbahçenin dönerini<br />ve pazar sabahlarının vazgeçilmez peynirlisini çekiyor Canım<br />Deniz kokulu kentimi düşünüyorum orhan veli'nin istanbuluna inat<br />Yeşilin bin tonunu koynunda barındıran<br />Yüce karlı dağların bile selam durduğu o güzelim şehre,<br />İstanbul'un soğuk ve çirkin akşamlarından binlerce sevgi<br />Meydandan kalktık mıydı saate varmaz hamsiköydeyiz<br />Konakoğlunda oturur başbaşa sütlaç yeriz<br />Naraburnundan eser bir rüzgar, olur içimiz tertemiz<br />Bu sene gidemiyorum, seneye birlikte gideriz</p></p></body></html>
