<!DOCTYPE html><html><head><title>Misafir - Beta Berk Bayındır - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Misafir</h1><p><a href="/sarki-sozleri/sanatcilar/beta-berk-bayindir/index.html">Beta Berk Bayındır</a></p><p><p>En değerli misafirim,</p><p>Bugün bıraktığın anılarınla boğuşuyorum odamda..<br />Sen düzenlemişsin her tarafı.<br />Her taraf sen kokuyor,sen var gibisin aslında<br />ya da ben senin hayalinle süsledim her tarafı..</p><p>Son nefesleri vericeğimiz güne kadar kalamadın.<br />Oysa tahminimce otuz sene kalmıştı benim son nefesime.</p><p>Bir yaşam vaad ettim ben sana,bu evin içinde.<br />Kabul etmiştin.<br />Meğer sen hep bu izbe evin penceresinden bakıyormuşsun.</p><p>Ben seni elimden geldiğince ağarlamaya çalıştım.<br />Yapamamışım.<br />Bazen bu evi talan etmişiz o saçma sapan kavgalarla.<br />Hala kırık dünlerin etkisi var bütün yarınlarda<br />Sen bu evin karanlığı ile başedemedin sevgilim.<br />Bense o karanlığın en ücra köşesinde yaşıyorum şimdi.</p><p>Bavulunu toplamış misafirin ayaklarına kapanmak değer mi?</p><p>Kapıları kilitlemeli mi bir yere kaçmasın diye sevgili</p><p>Bu evi yıkma sevgilim.<br />Ben burada yaşıyorum.<br />Ben buradayım hep.<br />Hep seni bekliyorum kapılar pencereler açık<br />duvarlar yıkık<br />ama yine ışık yok sen olmadıkça<br />hala karanlık</p><p>Dışarısı çok korkunç sevgilim gitme.<br />Gitme,seni izlemek zor başka evlerin içinde.<br />Başka düzenlerle.<br />Başka aşklarda<br />Başka sevgilerde<br />Başka dudaklarda</p><p>Sen başkalaştıkça</p><p>Seni kimse almadı benden ama alacaklı gözler var etrafta.<br />Senin kalbin yabancılaştı şimdi insanlara.<br />Ama biliyorum tanıdık birisi çıkacak o insanlar arasında.<br />Seni benden kimse almadı<br />ama beni benden sen aldın be sevgilim.<br />İşine yaramam bırak beni.</p><p>Bırak kırılmış kalbimi.<br />Bırak umutlarımı.<br />Bırak gülücüklerimi.<br />Bırak yalan tebessümlerimi.<br />Beni yalnız bırak bu evde ama sende ol içinde.</p><p>Ben bu aşk sorumluluğunu üstlenemedim.<br />Her şeyden çok sevmek yeterli olmuyormuş demek.<br />Bilemedim.<br />Gitmeni kabullenmeyi bilemedim.<br />Hayatımın tadını kaçırdın,o yüzden tadını çıkarmayı bilemedim.<br />Bu evi kendim yıkmayı bilemedim.<br />"Başka evlerde senin mutluluğun" dediler taşınmayı bilemedim.</p><p>En mutsuz olduğum anlarda sen olmadıkça Ağlamayı bilemedim.</p><p>En gülünç esprilere kahkahalar atarken içten Gülmeyi bilemedim.</p><p>Şimdi Tek bildiğim dışarıya baktığın pencerelerden seni izlemek</p><p>Ya gel bu eve yeniden<br />ya da git bu mahalleden</p><p>Penceremdeki manzaram olma.</p><p>Gözümdeki yaşlar olarak karış yağmurlara</p><p>Terket bedenimi,ben terketmeden.<br />Benim yarınım ol , umudum değil</p><p>Gelirsen de hiç gitme.<br />Benimle paylaş bu evi ve ev arkadaşım ol</p><p>Misafirim değil...</p></p></body></html>
