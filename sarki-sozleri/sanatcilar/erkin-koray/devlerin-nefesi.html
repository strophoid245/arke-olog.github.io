<!DOCTYPE html><html><head><title>Devlerin Nefesi - Erkin Koray - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Devlerin Nefesi</h1><p><a href="/sarki-sozleri/sanatcilar/erkin-koray/index.html">Erkin Koray</a></p><p><p>Çın çın<br />Çınlıyor kafamda<br />Kurbağaların sesi<br />Yok!<br />Kurbağaların değil,<br />Bu devlerin nefesi</p><p>Çın çın<br />Çınlıyor kafamda<br />Kurbağaların sesi<br />Doğmuyor içime ötesi<br />Şiir<br />Devlerin işi<br />Benim gibi bir cüce kişi<br />Yeltenmesin sakın<br />Devlerle boy ölçüşmeye<br />Ne o?<br />Nedir o?<br />Birden bire karşımda beliren...<br />Arka ayakları üstünde duran<br />Garip yaratık?<br />Nasıl da bakıyor<br />Toparlak gözleriyle<br />Hiç kıpırdamadan bana...<br />Bak...!<br />Titremeye başladı şimdi<br />Bu cumcuma...<br />O titredikçe,<br />Görünmez teller havada<br />Çarpıyor suratıma...<br />Dur diyorum sana!<br />Ne oluyor bu titremek?<br />Dinlemiyorsun,<br />Dinlemek istemiyorsun demek<br />Öyleyse seni<br />Gebertmek gerek..!<br />Uzatarak elimi yanımda yanan muma,<br />Ateşini tuttum yaratığın başına...<br />Ve ateş...<br />Büyüdü<br />Büyüdü<br />Ikiye bölündü<br />Bir parçası<br />Top top<br />Uçtu havaya<br />Ve bu ateşten top havalarda dolaştı<br />Geldi,<br />Yuvarlandı,<br />Düştü önüme...<br />Erimiş demirden sıcak,<br />Cam gibi parlaktı bu yuvarlak...<br />Yaratığın başındaki ateş ise<br />Yandı<br />Yandı<br />Ve söndü...<br />Yaratığı deliye döndürdü<br />Başladı sıçramaya<br />Yüzünü yerelere sürüp<br />Öteye beriye koşuşmaya...<br />Ağzı burnu şişmişti<br />Gelip tam karşıma dikildi<br />Parlak gözlerini gözlerime dikti<br />Ve bekledi...<br />Bak..!<br />Şimdi karşımda<br />Bir şair de belirdi<br />Şair bağırıyor,çağırıyor<br />"kalem! kalem!"<br />Diye haykırıyor...<br />Doğdu demek içine..!<br />Kalem arıyorsun demek<br />Döktürmek için kağıdın üzerine...<br />Kalem ha..!<br />Yazacaksın<br />Yazacaksın da,<br />Yazılarımı bir yana atarak<br />Yazılarını okuyacaklar<br />Bana cüce deyip<br />Seni dev sanacaklar...<br />Yok sana kalem!<br />Yok..!<br />Nafile yere bağırıp çağırma<br />Kim koşar imdadına..?<br />Ne o?<br />Karşımdaki yaratık sallandı<br />Bir o yana<br />Bir bu yana...<br />Ve bir kalem atarak<br />Şairin kucağına<br />Sessiz bir kahkaha salıverdi<br />Bakarak suratıma...<br />Çın çın<br />Çınlıyor kafamda<br />Kurbağaların sesi<br />Yok!<br />Kurbağaların değil,<br />Bu devlerin nefesi</p></p></body></html>
