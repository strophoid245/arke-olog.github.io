<!DOCTYPE html><html><head><title>Sessiz Gemi - Moğollar - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Sessiz Gemi</h1><p><a href="/sarki-sozleri/sanatcilar/mogollar/index.html">Moğollar</a></p><p><p>Artık demir alma günü gelmişse zamandan<br />Meçhûle giden bir gemi kalkar bu limandan</p><p>Hiç yolcusu yokmuş gibi sessizce alır yol<br />Sallanmaz o kalkışta ne mendil ne de bir kol</p><p>Rıhtımda kalanlar bu seyâhatten elemli<br />Günlerce siyah ufka bakar gözleri nemli</p><p>Bîçare gönüller! ne giden son gemidir bu<br />Hicranlı hayâtın ne de son mâtemidir bu</p><p><br />Dünyâda sevilmiş ve seven nâfile bekler<br />Bilmez ki giden sevgililer dönmiyecekler</p><p>Bir çok gidenin her biri memnun ki yerinden<br />Bir çok seneler geçti; dönen yok seferinden</p><p>Artık demir alma günü gelmişse zamandan<br />Meçhûle giden bir gemi kalkar bu limandan</p><p>Hiç yolcusu yokmuş gibi sessizce alır yol<br />Sallanmaz o kalkışta ne mendil ne de bir kol</p></p></body></html>
