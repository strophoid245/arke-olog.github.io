<!DOCTYPE html><html><head><title>Haydarpaşa Merdivenleri - Moğollar - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Haydarpaşa Merdivenleri</h1><p><a href="/sarki-sozleri/sanatcilar/mogollar/index.html">Moğollar</a></p><p><p>Galip usta tuhaf şeyler düşünmekle meşhurdur<br />"kâat helvası yesem her gün"<br />Diye düşündü 5 yaşında<br />"mektebe gitsem"<br />Diye düşündü 10 yaşında.<br />"babamın bıçakçı dükkânından<br />Akşam ezanından önce çıksam"<br />Diye düşündü 11 yaşında.<br />"sarı iskarpinlerim olsa kızlar bana baksalar<br />Diye düşündü 15 yaşında.<br />"babam neden kapattı dükkânını?"<br />Ve fabrika benzemiyor babamın dükkânına<br />Diye düşündü 16 yaşında.<br />"gündeliğim artar mı?"</p><p>Diye düşündü 20 yaşında.<br />"babam ellisinde öldü,<br />Ben de böyle tez mi öleceğim?"<br />Diye düşündü 21 yaşındayken.<br />"işsiz kalırsam" diye düşündü<br />22 yaşında.<br />"işsiz kalırsam" diye düşündü<br />23 yaşında.<br />"işsiz kalırsam" diye düşündü<br />24 yaşında.<br />Ve zaman zaman işsiz kalarak<br />"işsiz kalırsam" diye düşündü<br />50 yaşına kadar.<br />51 yaşında "ihtiyarladım" dedi,<br />"babamdan bir yıl fazla yaşadım."<br />Şimdi 52 yaşında<br />İşsiz</p></p></body></html>
