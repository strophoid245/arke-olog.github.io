<!DOCTYPE html><html><head><title>Uçurum Şarkısı - Ferhat Tunç - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Uçurum Şarkısı</h1><p><a href="/sarki-sozleri/sanatcilar/ferhat-tunc/index.html">Ferhat Tunç</a></p><p><p>Şimdi bir dünya sığıyor yalnızlığıma<br />Kirletilmiş gecelerde yitirdik yolumuzu<br />Yok artık o zühre yıldızı<br />Şaşkınlığım ondan<br />İnsanın aşksız,doğanın yarınsız<br />Yaşamın güçsüz bırakıldığı yürekte<br />İnce bir sızıdır uçurumda yaşam tutkusu<br />Yoksulluğum menekşe koktuysa ömrümce<br />Ondandır üstüme başıma bulaşmış bu ay<br />Bu kenger, bu ışkın kokusu ondan<br />Kar sularının aktığı derelerde<br />Kırmızı benekli balıklarla yüzdüm ben<br />Sevgilinin iki dudağı arasından çıkan söz gibi<br />Dağlar arasında akan o suların rüyasında büyüdüm ben<br />Anafatma suyu dedim içtim ben<br />Munzur dedim o aşkta arındım ben<br />Duruldum ay gibi kalbimin ferahlığı ondandır<br />Destan gibi yaaşayan yaşlılar gördüm<br />Çınarlar,meşeler,ak kavaklar yaktılar,alıçlar vardı<br />Şilanlar<br />Yaban ördekleri inerdi dağ gölümüze<br />Turnalar semah tutardı gönlümüzde<br />Leylekler gelip yuva kurardı başımızın üstüne<br />Bildiğimiz yek acılı kuş bepuk'tu o zaman<br />Ürperir derinden burkulurdu kalbimiz<br />O çığlığı duyduğumuz an<br />Yanlışlıkla kardeş katili olan birinin</p><p>Acısından kuş olup dağa çıkmasını<br />Bepo, keko demesini dağ rüzgarı ile<br />Kardeşlik özlemiyle uçurum şarkısı olmasını<br />Bepo, keko, kam kışt mı kışt, kam şüt mı şüt</p><p>Ömrümüz bu kadarmış menekşe kokusu<br />Kederim ondandır biraz bu şarkım ondan<br />Her annenin çığlığı her yaranın inleyişi<br />Ezilmiş her çiçeğin sesi bepuk sesi ise<br />En acıyan yeri kalbi ise insanın<br />Bepuk kuşudur o artık kendi dalında<br />Ne tuhaf şey savaşların dünyasında<br />Menekşe tarlasının çocuğu kalmak<br />Ay kararmadan küçük yıldız<br />Dünyanın ötesine kovulmuş yıldız<br />Sular kabarmadan ay kararmadan<br />Savaşların külünden kurtar beni<br />Katillerin de barış dediği bu yalandan<br />Bu vahşet dünyasından kurtar beni<br />Bepuk kuşunun sesini duyan yoksa artık<br />Gören olmuyorsa bu acıyla çıldıranı<br />Artık geçmiş zamandır<br />Bu çöl yangınından kurtar beni</p><p>Anlat dedi eski bir anı<br />Anlat uçurum kıyısı solgun dünyayı<br />Ordan başlasın artık barışmaya insanlık<br />Dönsün herkes kendi menekşe tarlasına<br />Umudum ondandır sevincim ondan<br />Bepo, keko, kam kışt mı kışt, kam şüt mı şüt<br />Kam şüt mı şüt, bepo keko, bepo keko.</p></p></body></html>
