<!DOCTYPE html><html><head><title>Ölümde Yakışır Bize - Ferhat Tunç - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Ölümde Yakışır Bize</h1><p><a href="/sarki-sozleri/sanatcilar/ferhat-tunc/index.html">Ferhat Tunç</a></p><p><p>Gidiyorum, <br />Yarım kalan sözlerin merakına düştükten sonra <br />Belki yaşanacak aşkların gizlisinde kalırım <br />Belki kavgalara bilenen düşlere bulaşırım </p><p>Meraklanma sen <br />Yine de bir tutam güneş <br />Olacak koynumda </p><p>Yeter ki leke değmesin <br />Gül tenli ellerimize <br />Sevdalar yaşamak içindir <br />Bazen ölüm de yakışır bize </p><p>Soluk seslerini duydum aysız gecede <br />Ilık bir tebessüm değildi <br />Karanlık içlerinden seçmeye çalıştıklarım </p><p>Değildi <br />Bu yorgunluk benim değildi <br />Ve ben <br />Artık seninle koşamam bağışla beni küçüğüm <br />Ayaklarım uyum sağlamaz adımlarına <br />Yüzlerce kavga bıraktım ardımda <br />Üstelik bunlarda sen yoktun <br />Çağlara iz düşüren tekil kahramanlar yoktu <br />Bedeli peşin ödenmiş ömürlerin <br />Kanlı ibareleri vardı sadece </p><p></p><p><br />Gidiyorum <br />Sokak ışıklarında gölgeler büyüterek <br />Belki varlığı ispat istemez bir kurşun olurum <br />Belki körpecik bakışlara kalkan olurum </p><p>Meraklanma sen <br />Yine de gözyaşların <br />Saklı kalacak </p><p>Yeter ki leke değmesin <br />Gül tenli ellerimize <br />Sevdalar yaşamak içindir <br />Ölümde yakışır bize </p><p>Binlerce kez koştum <br />Sadece koştum <br />Yıkık kentlerin enkaz bulvarlarında <br />Nasıl koşulursa molozlar içinde öyle koştum </p><p>Ve şarkılar dinledim <br />Korkulu <br />Çığlıklı <br />Ve içinde uçurumlar olan şarkılar <br />Ve şarkılar söyledim <br />İnançlı <br />Yürekli <br />Sevdaya durmuş şarkılar </p><p>Yüreğimi kalkan ettim kanlı duruşlara <br />Sevdamı volkan ettim<br />Hoşçakal küçüğüm <br />Anlım ak başım dik gidiyorum<br />Bilesin ki <br />Bazen ölüm de yakışır bize</p></p></body></html>
