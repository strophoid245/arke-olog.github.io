<!DOCTYPE html><html><head><title>Bugün Değil Yarınsın Sen - Ferhat Tunç - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Bugün Değil Yarınsın Sen</h1><p><a href="/sarki-sozleri/sanatcilar/ferhat-tunc/index.html">Ferhat Tunç</a></p><p><p>Bir dilin bütün sözcüklerini kullansam seni tarif<br />Edemeyeceğimi biliyorum. ulaşılmaz oldun hep; dokunmak<br />Hissetmek ve dolu dolu yaşamak isterken seni, kocaman bir<br />Yalnızlıktı payımıza düşen</p><p>Payıma düşen her şeyi erteledim. ama erteleyemediğim bir<br />Şey vardı, sana benziyordu. su olsan dokunduğumda<br />Bozulurdun, bozulmayan bir 'şey'din... gidilecek bir yer<br />Olsa sonu olurdu, sonu olmayan bir 'şey'din... uykuda<br />Görülecek bir rüya olsa uyanırdım, beni rüyamdan<br />Uyandırmayacak bir 'şey'din... simsiyah saçların olsun<br />İstiyorum, ama bahtın değil</p><p>O gün seni gözlerinden, anafatma'dan, üç ırmağın<br />Birleştiği yerinden öpeyim desem, aklına ırmaklar gelir<br />Düşün ki yılan dağından aşağı iniyoruz ve dünyada sadece<br />İki kişilik türkü kalmış, onu söylüyoruz. öyle<br />Bir 'şey'sin sen... seni düşündükçe yoruluyorum desem<br />Dünyanın en büyük yalanı olur. yalanım yok</p><p>Bu günden yarına ne kalır bilmem, ama sen kalırsın tıpkı<br />Yatağı değişmeyen bir ırmak gibi</p><p>Yaşadıklarımız azdı, zamana sığmadık yaşamak isterken her<br />Şeyi. bu gün şarkı söylüyorsam, o gün şarkı değil, şarkı<br />Gibi seni yaşamak isterim</p><p>Halkıma benziyordun, bir yanın göç, bir yanın toprak<br />Kokuyordu hep. gezmediğim yerin kalmadı, bazen yasaklandın<br />Bana, bazen suç gibi boynumda taşıdım seni. yedi telli<br />Sazımla bile tam anlatamadım. sen bir uçurum gülüydün<br />Ellerimi her uzattığımda bin kırıkla geri döndüm<br />Yasaların bile tanımlayamadığı bir 'şey'din sen<br />Haritalara sığmazdın, her ülkede bir başka gülüyordun<br />Uzundun, inceydin, dokunduğumda nereli olduğumu seninle<br />Hatırlardım. bana hep kendimi hatırlatan bir 'şey'sin<br />Sen</p><p>Uzaksın, yakınsın, özlenensiN ama bugün değil, yarın gibi<br />Bir 'şey'sin sen</p><p>Bugün her şeyi değiştirmek için çabalarken, sen değişmeyen<br />Olarak duruyorsun karşımda. kabul ediyorum. dünyaya bu<br />Kalsın, ama sen bilme</p><p>Dünyada kaç iklim, kaç zulüm, kaç ölüm var? bir seni<br />Bunların karşısına koymak nasıldır bilemezsin. bilme!<br />Bugün her ölümle biraz ölürken, seni düşündükçe hayata<br />Dönüyorum yeniden</p><p>Gecenin en karanlık yerindeyim, bir sigara ateşinin<br />Aydınlattığı kadar ışık bile olsan, yine de istiyorum<br />Seni. sadece benim seni anladığım, kimsenin unutmamak için<br />Defterine not düşmediği, ama hayatımda hep bir dipnot<br />Olarak kalan kendi yasaklarım gibi unutmuyorum seni</p><p>Dağları delmiyorum, inmek istiyorum oralardan. hepiniz<br />Gibi aynada saçlarımı taramak, ''günaydın'' der gibi<br />Sokağa fırlamak ve şarkı söylemek istiyorum sana</p><p>Adına aşk diyorlar, gelecek diyorlar... bana yetmiyor. her<br />Şarkımda sana bir adım daha yaklaşmak istiyorum. bir başka<br />Dilden seviyorum, kırmızıdan daha uzundur</p><p>Gelincikler gibi bir mevsim değil, dört iklim, köşe bucak<br />Kim ne derse desin geri dönecek yerim yok, bir kentin<br />Ortasında çığlık çığlığa bağırarak tek başına kalsam da<br />Yine seviyorum seni</p><p>Bu bir suç duyurusudur, kendimi ihbar ediyorum</p></p></body></html>
