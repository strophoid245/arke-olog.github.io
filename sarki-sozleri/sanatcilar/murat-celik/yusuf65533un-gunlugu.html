<!DOCTYPE html><html><head><title>Yusuf&#65533;un Günlüğü - Murat Çelik - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Yusuf&amp;#65533;un Günlüğü</h1><p><a href="/sarki-sozleri/sanatcilar/murat-celik/index.html">Murat Çelik</a></p><p><p>Aşkın elif halinde<br />Eliften habersiz<br />Kendime ordular biçiminde<br />Lal olmuş haller içindeyim<br />Bir tebessüm kadar susturulmuşum hayata<br />Tam ortasından ikimizin<br />Gecenin fotoğraf yalnızlığındayım.</p><p>Belki hüzün belki aşk<br />Ne kadar sürerse mutluluk<br />Suyun yanması gibi<br />Adresi değişmiş haller içindeyim.</p><p>Aşkın elif halinde<br />Lacivert bir serseriyim ben<br />Sarhoşum; üstelik dervişim yaşım kadar<br />Ses tellerinizde birinden diğerine kanayan sokak yalnızlığı<br />Belki de siz adını koyarken eski o kalbimin iki kişilik mavisi<br />Çürüyor dogmatik tırnaklarım takılı kaldığı yeri etimin<br />Namazım bozuluyor çığlığımda<br />Çığlığım ince belli çay bardağı.</p><p>Sarhoşum<br />Üstelik dervişim yaşım kadar<br />Öyleyse ben de bir belge sunmalıyım öldüğüme dair<br />Madem ki aşk içindi herşey<br />Madem ki yok aşktan gayrısı</p><p>Madem ki kul olmak vardı güzele; ezelde ve yeryüzünde<br />Diyelim belki aşk belki hüzün<br />Adını nasıl unutursa insan<br />Kendime ordular biçiminde bir belge sunmalıyım öldüğüme dair<br />Haydi suçlayın beni kanıtlayın yaşadığımı<br />Sabah namazından önce seviştiğim -ki ibadet yanı bu dinimin-<br />İki noktanın keşiştiği yeri siz nasıl isimlendirirdiniz ? ben peygamberimle sevişirken tırnağımı kırdım<br />Rabbim rabbim bana yüzümü geri ver<br />Bulanık aklım<br />Neden caddelerde kalabalıklar sadece et kokuyor ve neden utanık anarşik sevişmeler tutuyor hep midemi<br />Hukuka uygunluk<br />İnsan hakları<br />Birleşmiş etler<br />Oysa bu çağda bir çocuğun yaşama hakkı intiharının yaşı kadar<br />Farzedelim icrayı ve icracıyı içinde barındıran ve önceden planlan<br />Sanki yazarken eskiten<br />Tefsir gücü<br />Tahrik düşü<br />Kelam<br />Kavram<br />İnsan...</p><p>Sarhoş dervişim<br />Halimce düştüm ateşe divane<br />Allahım lal oldu içim<br />Ayrılık ölümden öte<br />Ben ki şarap eskitirim<br />Gözyaşlarının aktığı yerde<br />Döktüm kirpiklerimi<br />Ah ıslandı şehir bu gece...</p></p></body></html>
