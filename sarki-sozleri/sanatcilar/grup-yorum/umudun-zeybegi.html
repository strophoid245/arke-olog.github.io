<!DOCTYPE html><html><head><title>Umudun Zeybeği - Grup Yorum - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Umudun Zeybeği</h1><p><a href="/sarki-sozleri/sanatcilar/grup-yorum/index.html">Grup Yorum</a></p><p><p>denizden bir damla koptu...<br />billur mavi bir damla. karaburun'a düşer düşmez açıldı.<br />doğruldu damladan müjdat...<br />ak libaslı bedrettin yiğitleri, verdiler müjdat'ın avcuna ateşlerini...<br />gördüler kakülleri kıvır kıvır, kehribar, mercan boncuklu, beş dal örüklü aydın yörükleri...<br />gördüler kardan kalkamayan keklikler...<br />gördüler ege dağlarının yanan ateşini</p><p>dağlara yaslanır şimdi bizim efeler<br />avuçları kor alev gözleri kara mavzer<br />kırlarda şimdi umudun yeli eser<br />efem egeye benzer<br />kolkola girince biz meyveye döner filiz<br />yayılır koyaklardan düze iner sesimiz</p><p>haydi efeler...<br />de yürüyün efelerim yeni doğan gün aşkına hey<br />de yürüyün efelerim geldiğimiz dün aşkına hey<br />de yürüyün özgürlüğe verdiğimiz can aşkına hey</p><p>büyüyor sevdamız yediveren gül gibi<br />söylüyor efeler umudun zeybeğini</p><p>söz: savaş ezgi-ibrahim karaca<br />müzik: grup yorum</p></p></body></html>
