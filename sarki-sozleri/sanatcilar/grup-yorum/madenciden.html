<!DOCTYPE html><html><head><title>Madenciden - Grup Yorum - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Madenciden</h1><p><a href="/sarki-sozleri/sanatcilar/grup-yorum/index.html">Grup Yorum</a></p><p><p>indim maden ocağına kara elmas diyarına<br />yeryüzü sıcak olsun diye dost<br />yıllar boyu kazma salladım buskunca bu zindanda<br />çocuklarım gülsün diye dost<br />oysa bizim evde gülen yok</p><p>yürü derler yürü derler açlığa yürü derler<br />kara elmas tabut olmuş gerekirse ölün derler<br />günü gelir utanmadan ağlaşana gülün derler<br />yalanlara artık sabrım yok</p><p>bugün maden ocağına kara elmas diyarına<br />inmedik selam olsun sana dost<br />ölesiye ışık hasretiyle solmuş bu yüzlere<br />grev grev güneş doğmuş dost<br />artık kaybedecek birşey yok</p><p>yeraltında ezilenler yeryüzüne seslenirler<br />madenler bizim derler gerekirse ölüm derler<br />günü geldi grev derler dost<br />artık kaybedecek birşey yok</p><p><br />zonguldak<br />yerin derinliklerinden geldiler<br />ellerinde susmak bilmeyen bir yeraltı güneşiyle<br />ne kadar diplere bastırılsa<br />o kadar boğulmak bilmez yankısıyla yüreklerinin<br />ağır ağır geldiler...<br />sonra hergün geldiler artarak geldiler<br />kadınları çocukları ve alkışlarıyla<br />yoğurt mayalar gibi geldiler<br />pişkin ekmekleri bölüp de paylaşır gibi<br />su gibi ateş gibi<br />her gün yeni ağızlar eklendi ağızlarına<br />yeni yollarla tanıştı ayakları<br />her gün yeni kabuklar çatladı<br />yeni kulaklar işitmeye başladı söylediklerini<br />bir kent oldular sonunda<br />ve adını değiştirdiler ülkenin</p><p>şiir: kemal özer<br />söz-müzik: grup yorum</p></p></body></html>
