<!DOCTYPE html><html><head><title>Nurhak - Grup Yorum - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Nurhak</h1><p><a href="/sarki-sozleri/sanatcilar/grup-yorum/index.html">Grup Yorum</a></p><p><p>eski duvar diplerinde karanlık sular<br />ay vurmuş gölgelenmiş kuytular<br />canım oğul, güzel yiğit<br />al gel kanlı gömleğini, sana nasıl kıydılar?<br />ben bu yürek yarasını bir gece elbistan'da duymuştum<br />akşamlar bir karakuş gibi sağılıp inerdi tenha yollara<br />yıldızlar dut kokardı, iğdeler ay kokardı<br />öflez ışıkları, yol boylarında osmanlı karakolları<br />tilkiler üşüşünce akşam yıldızıyla bağlara<br />kelepçemin karasına bir ak güvercin<br />nazlı nazlı canım yiğit, süzüm süzüm canım oğul<br />gelip konardı<br />ben bu yürek yarasını bir gece elbistan'da duymuştum<br />ekmek yedim, su içtim ben nasıl yadsıyayım?<br />ya nasıl yadsıyayım ishaklı selvilerde ayışığını<br />ya bu kanlı gömleği ben kime giydireyim?<br />sen ne zaman büyüdün de<br />ne zaman kaptırdın gönlünü o nurhaklar'a?<br />sen daha bebek bebek, sen daha baba baba<br />canım oğul, o kıraç toprakların yabangülü, yiğidim<br />sen ne zaman büyüdün de düştün yollara<br />yolunu mavi kargalardan, toylardan sorar oldum<br />hala duruyur mu tellerinde<br />o mavi kargaları maraş topraklarının?<br />o karamuk çalıları, o çoban döşekleri<br />o müslüman kayalar?<br />beni sordun mu gözüm<br />o kanlı toprakların menekşeli sabahlarından?<br />çıkınımda kara zeytin bile yok<br />kara alman kelepçesi bileklerimde<br />bileklerim canım oğul yeni yeni başladı sızlamaya<br />sen büyüdün de demek<br />düştün de demek o damar damar kınalı topraklara<br />tüketmişim yirmi yılı canım yiğit bir salkım üzüm gibi<br />canım oğul, güzel yiğit<br />al gel kanlı gömleğini, sana nasıl kıydılar?</p><p>dört bir yana haber salsam<br />öldü desem inanır mı<br />dağlar bana geri verin<br />kadir'imi sinan'ımı</p><p>jandarma kurşunu çaldı<br />canımı tenimden aldı<br />nurhak'a abide kaldı<br />dağlar aldı selamımı</p><p>nurhak sana güneş doğmaz<br />uçan kuşlar yuva kurmaz<br />dökülen kan yerde kalmaz<br />soracağız hesabını</p><p>böyle kalır sanma devran<br />yola devam eder kervan<br />öldü sinan doğdu sinan<br />omuzladı silahını</p><p>şiir: hasan hüseyin<br />söz-müzik: anonim</p></p></body></html>
