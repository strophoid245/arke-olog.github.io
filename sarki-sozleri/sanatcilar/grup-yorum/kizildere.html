<!DOCTYPE html><html><head><title>Kızıldere - Grup Yorum - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Kızıldere</h1><p><a href="/sarki-sozleri/sanatcilar/grup-yorum/index.html">Grup Yorum</a></p><p><p>ölüm onları apansız yakalamadı<br />ülkemizin uçsuz bucaksız sıradağlarında ve ovalarında<br />kentlerin yoksul mahallelerinde<br />ve uğuldayan meydanlarında<br />kuşatmalar altında ve barikatlar arkasından<br />sömürüye zulme boyun eğmemenin onuruyla<br />ölümün üstüne yürüdü onlar<br />tereddüt etmediler yok<br />"biz buraya dönmeye değil, ölmeye geldik" diyerek<br />türkülerle, marşlarla karşıladılar ölümü<br />özgür ve eşit bir gelecek için<br />canımızdan bir parça koparırcasına<br />en iyilerimizi verdik toprağa<br />onlar, yaratılan devrimci değerlerin<br />onurun, erdemin, inancın simgeleri olarak<br />yüreklerimizi dolduruyor<br />bilincimizi aydınlatıyor<br />bizi kopmaz bağlarla bağlıyor devrime...</p><p>oy dere kızıldere<br />böyle akışın nere<br />onlar biter mi sandın<br />sana can vere vere oy...</p><p>dere bizim evimiz<br />suyu alın terimiz<br />söyle nedendir dere<br />vurulur gençlerimiz oy...</p><p>dere böyle durulmaz<br />gence kurşun sıkılmaz<br />sanma faşist olandan<br />bir gün hesap sorulmaz oy...</p><p>söz-müzik: aşık sinem bacı</p></p></body></html>
