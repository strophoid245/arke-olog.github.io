<!DOCTYPE html><html><head><title>Hey Gökler - Grup Yorum - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Hey Gökler</h1><p><a href="/sarki-sozleri/sanatcilar/grup-yorum/index.html">Grup Yorum</a></p><p><p>bütün mevsimler tutsak düşse de yangına,<br />her bahar dicle'yi emzirir dağlar<br />bahar, dicle'nin dağları kucakladığı yerde başlar.</p><p>alışamam ölüme alışamam,<br />ölüm insana aykırıdır alışamam.<br />susmak insana aykırıdır susamam.<br />yanıbaşımda bir yangın,<br />eti yanar vatanımın susamam.<br />yanıbaşımda ölüm çalıyor kapıları duramam.</p><p>çığlık olmak ama her sessizliğe<br />çığlık olmak insana yaraşır<br />ölüme direnirim tırnağımla dişimle<br />ama alışamam ölüme<br />bir başına olmak önemli değil<br />bir gül, bir gül bırakabilmek arkadan gelenlere</p><p>tek başına bir mum devririr geceyi<br />tek bir can neleri neleri devirmez ki?</p><p>nedir bu sancı nedir?<br />hasretin yine başladı, sol yanım seninle birlik<br />işgal etmişsen yar ömrümü<br />ateşin düşmüş canıma<br />sen benim içimde<br />ben diyarbekir içinde ağır ağır yanarım dönerim bitmez<br />geçerim bir mermi gibi candan, yar sandan geçemem<br />nasıl da özlemişem, sevda çeker canım</p><p>yangındır gayrı<br />bir uçtan bir uca sarılmıştır her yan<br />yeşile, sarıya, kırmızıya.<br />dağlar damar damar olmuş akar memleketin yüreğine<br />bugün keskin bıçak ağzı da olsa gökyüzü<br />bahar düşmüştür vatanıma<br />mavi erguvan dallar fışkırmıştır topraktan<br />can yürümüştür dallara<br />gayrı dört mevsim bahardır dağlardan akar<br />ne durursun ana görmisen kar erir her yanda<br />ne durursun ana tilili çek, çek tilili</p><p>hey göklere duman durmuş dağlar hey<br />değirmenin üstü her gün yel olmaz<br />dinle ağa dinle paşa dinle bey<br />sen söylersin o susar mı belli olmaz</p><p>kızılırmak akar suyun içerler<br />aç kalırlar yurttan yurda göçerler<br />varıp eylem köprüsünü geçerler<br />kimler ölür kimler kalır belli olmaz<br />öldüler mi kaldılar mı belli olmaz</p><p>ummam artık olanlar böyle olsun<br />yeni çağda mızrak çuvala girsin<br />vergi dersin sorgu dersin can dersin<br />dayanır mı buna yürek belli olmaz<br />sen söylersin o susar mı belli olmaz<br />kimler ölür kimler kalır belli olmaz</p><p><br />şiir: savaş ezgi<br />söz: fazıl hüsnü dağlarca<br />müzik: grup yorum</p></p></body></html>
