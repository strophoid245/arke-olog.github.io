<!DOCTYPE html><html><head><title>Yangınlar İçinde Vatanım - Grup Yorum - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Yangınlar İçinde Vatanım</h1><p><a href="/sarki-sozleri/sanatcilar/grup-yorum/index.html">Grup Yorum</a></p><p><p>tutuşmayan dal<br />kurşun yemeyen tütün salkımı kalmadı<br />lice'nin fermanı ateşten kalemle yazılmıştı<br />önce gözleri düştü lice'nin<br />yanaklarından aktı gözbebekleri, etleri döküldü<br />ağıtlar yoruldu yıkık damları dolaşmaktan<br />başlar önüne düştü<br />sürgündüler, sel oldular<br />dicle'ye aktılar</p><p>düğün kınası kalmış tırnakta<br />kendinden habersiz yatıyor<br />sorsam sual etsem halını<br />göze var söze yok... yok erimiş</p><p>yılan mı tutmuş kanadından<br />şahan mı pençe vurmuş kalkmaz<br />nasıl edem şimdi yarama<br />kuş konacak dam yok lice'de</p><p>yüreğim ne çok sevmiş seni<br />of amansız ben bilmemişem<br />kalk yürü taze muradsızım<br />her gül kendi dalında büyür</p><p>çekip de yarayı düşmezsem<br />nice ki bir canım sağ durmam<br />dicle kavuşanda dağlara<br />o gün bir gül alırım koynuma</p><p>söz: sevgi kılıç<br />müzik: grup yorum</p></p></body></html>
