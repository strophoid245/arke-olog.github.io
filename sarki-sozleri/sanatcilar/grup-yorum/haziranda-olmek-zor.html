<!DOCTYPE html><html><head><title>Haziranda Ölmek Zor - Grup Yorum - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Haziranda Ölmek Zor</h1><p><a href="/sarki-sozleri/sanatcilar/grup-yorum/index.html">Grup Yorum</a></p><p><p>gece leylak ve tomurcuk kokuyor<br />yaralı bir şahin olmuş yüreğim<br />uy anam anam haziranda ölmek zor<br />haziranda ölmek zor</p><p>çalışmışım onbeş saat tükenmişim onbeş saat<br />yorulmuşum acıkmışım uykusamışım<br />anama sövmüş patron sıkmışım dişlerimi<br />ıslıkla söylemişim umutlarımı</p><p>sıcak bir ev özlemişim, sıcak bir yemek<br />sıcacık bir yatakta unutturan öpücükler<br />çıkmışım bir dalgadan vurmuşum sokaklara<br />sokakta tank paleti sokakta düdük sesi<br />sarı sarı yapraklarla dallarda insan iskeletleri</p><p>gece leylak ve tomurcuk kokuyor</p><p>"uyarına gelirse tepemde bir de çınar"<br />demiştin yıllar önce<br />demek ki on yıl sonra, demek ki sabah sabah<br />demek ki manda gönü, demek ki şile bezi<br />bir de memed'in yüzü, bir de saman sarısı<br />bir de özlem kırmızısı<br />demek ki göçtü usta kaldı yürek sızısı<br />yıllar var ter içinde taşıdım ben bu yükü<br />bıraktım acının alkışlarına üç haziran altmışüçü<br />üç haziran altmışüçü</p><p>bir kırmızı gül dalı konmuş üstüne<br />bir kırmızı gül dalı şimdi uzakta<br />yatıyor oralarda bir eski gömütlükte yatıyor usta...<br />gece leylak ve tomurcuk kokuyor</p><p>geçsem de gölgesinden tankların tomsonların<br />şuramda bir kuş ötüyor<br />gece leylak ve tomurcuk kokuyor<br />haziranda ölmek zor</p><p>söz: hasan hüseyin korkmazgil<br />müzik: hüsnü arkan</p></p></body></html>
