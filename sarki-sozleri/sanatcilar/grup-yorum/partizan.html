<!DOCTYPE html><html><head><title>Partizan - Grup Yorum - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Partizan</h1><p><a href="/sarki-sozleri/sanatcilar/grup-yorum/index.html">Grup Yorum</a></p><p><p>tek insan nedir ki? sadece bir damla...<br />uçsuz bucaksız gökyüzünün<br />boşluğuna savrulmuş bir yağmur damlacığı<br />tek insan neye yarar<br />azgınca uğuldayan fırtınalar altında<br />dayanınca bağrına kanlı elleri yeryüzünün?<br />tek insan ne yapabilir sinip gizlenmekten başka?<br />yaşayan en yüce güç, en aşılmaz barikat<br />halkın örgütüdür<br />tıpkı bir okyanus gibi; kurumayan<br />örs gibi, çekiç gibi; şekil veren demire<br />kabaran dalgalarla karşılayan; uğuldayan rüzgarı<br />halkın örgütüdür<br />gücü güce ulanır, yükselir<br />derinleşir, arınır, dayanıklanır<br />denizde bir damla olunca insan<br />al ve savur benim de yüreğimi<br />ufkuna kat, ateşlendir, şekil ver bakışlarıma<br />beni yalçın güzelliklerle kuşandır<br />sarsılmaz yiğitliklerle donat<br />sevgimi yenilmez, evincimi ulaşılmaz kıl düşmana<br />öfkemi bile, gürleştir<br />bilgimi rüzgarınla aydınlat<br />örgütüm al beni halkımla yeniden yarat</p><p>kıtlıkta ve soğuklarda şehirde tarlalarda<br />lenin'in işaretiyle ayaklandı partizan</p><p>beyazların elinde kalan son kıyıya varmak için<br />dağlardan ve ovalardan ilerledi partizan</p><p>kan ve can bedeli bu zafer dokuzyüzonyedilerde<br />karlarda ve fırtınada sovyeti kurtardılar</p><p>beyaz ordu'yu yenerek ezerek atamanları<br />bitirdiler bu savaşı denizin kıyısında</p><p>şiir: nihat behram<br />söz: t. atourov<br />müzik: s. alimov</p></p></body></html>
