<!DOCTYPE html><html><head><title>Düşman Çizmesi Altında Yurdum - Grup Yorum - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Düşman Çizmesi Altında Yurdum</h1><p><a href="/sarki-sozleri/sanatcilar/grup-yorum/index.html">Grup Yorum</a></p><p><p>girdiler kapılardan<br />girdiler pencerelerden<br />mektuplardan kitaplardan telefonlardan<br />girdiler kirlettiler ve gecemizi<br />girdiler ağrıttılar ve gündüzümüzü<br />işimize saygımızı<br />ölümüze acımızı<br />sayrı yatağımızı<br />özlemlere sevgilere sular gibi akışımızı<br />kıyımlara kıranlara türkü türkü bakışımızı<br />girdiler kirlettiler insan onurumuzu<br />insan yüzü güzeldir çirkindi bunlarınki<br />insan yüzü sıcaktır soğuktu bunların ki<br />elleri el değildi eli andırıyordu<br />gözleri göz gibiydi bakışsızdılar<br />göğüse benzer bir kafesti taşıdıkları<br />içinde yürek yoktu<br />kapıların arkasında emeklememiş<br />beşiklere belenmemişlerdi karda tipide<br />girdiler akşam sofralarında evlerimize<br />yoksul sabah çaylarında girdiler<br />girdiler öpüşürken kuytuda<br />okşarken saçlarını çocuğumuzun<br />avutmaya çalışırken acılımızı<br />duyumsarken sevincini insan oluşumuzun<br />girdiler bağlarken mektubumuzu<br />dertleşirken kapısında kırkıncı odamızın<br />girdiler evlerimize<br />en ağrıtan yerinde bir özlem türküsü<br />bunalmış bir kahkahanın orta yerinde<br />taş gibi yorgunluğunda bir güzelim düşün<br />ölümcül sayrılıkta umarsız yalnızlıkta<br />kağıttan kaleler yüzdürürken<br />geçmiş sularımızda<br />uçurtmalar salarken umut göklerimize<br />kucaklarken dostlarımızı telefonlarda<br />girdiler evlerimize<br />çirkindiler korkaktılar yarınsızdılar<br />geldiler itilerek girdiler irkilerek<br />kararttılar gecemizi<br />ısırdılar karanlıkta kanattılar türkümüzü<br />kırdılar çiçekli dallarımızı<br />tükürdüler içine ekmeğimizin<br />ağrıttılar ağrımızı<br />ağrıttılar dünya dünya<br />ağrıttılar vatan vatan</p><p>düşman çizmesi altında yurdum<br />sürdüğüm toprakta gözü<br />öğüttüğüm unda dokuduğum kumaşta<br />çekip alıyor soframdan<br />uğrunda alın teri döktüğüm<br />ekmeğimi tütünümü ne varsa</p><p>düşman çizmesi altında yurdum<br />hava barut kokuyor haritam kan içinde<br />söz eylemini bitirmiş silahın eylemidir şimdi<br />göğsümüzde umudun çapraz fişekliği</p><p>söz: kemal özer<br />müzik: grup yorum</p></p></body></html>
