<!DOCTYPE html><html><head><title>Ölümsüz - Grup Yorum - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Ölümsüz</h1><p><a href="/sarki-sozleri/sanatcilar/grup-yorum/index.html">Grup Yorum</a></p><p><p>biz ki en sağır kulaklara sevdalar fısıldardık<br />sabah serinliği taşırdı ezgilerimiz<br />kan uyku infazlar için kapılar çaldığında<br />burçlarımızda kefenleri kana bulayıp<br />kollarına sardık rüzgarın<br />ölüm çaresiz kalıp çığlıklar attı arkamızdan</p><p>o büyük sevdayı bu kadar umutlu<br />bu kadar namuslu taşımak için<br />tereddüt etmedik eğilmedik<br />kanımızla yazılacaktı umudun şiiri<br />adını koymuştuk özgürlüğün<br />bir kez çıkmıştı ağzımızdan söz</p><p>ve biz pimi çekilmiş yürekle<br />dalmıştık karanlığın ortasına<br />dilimizde kurtuluş türküleri mataramızda ab-ı hayat<br />ve düşerken<br />özgürlük renginde bir gülüş vardı yanağımızda</p><p>söz: ibrahim karaca<br />müzik: grup yorum</p></p></body></html>
