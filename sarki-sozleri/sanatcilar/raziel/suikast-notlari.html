<!DOCTYPE html><html><head><title>Suikast Notları - Raziel - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Suikast Notları</h1><p><a href="/sarki-sozleri/sanatcilar/raziel/index.html">Raziel</a></p><p><p>Kalemim aynı tatta<br />Keyifsizim<br />Yanan bir coğrafyanın yağmalanmış kültürü kadar eskiyim<br />Eskitildim<br />Eskizim sizin<br />Peşkeş çekme<br />Zanaatım özgür sanatın döküldüğü yerden.<br />Öpüldüğü yerinden kanatmam gerek dünyayı<br />Azımsa yok yere; ben çok kere düş kurup düşüşler yaşadım<br />Hep aynı tat -cidden bu hayat mı?<br />Yoksa yüzüme tuttuğun şu ışık kadar yapay mı?<br />Yat kalk sürün her şey maddesel<br />Sınırları çizen beynin, yıkımlar yaratmadı mı aynı yerde?<br />Siyasi imzan tetik değil miydi nükleer öfkene?<br />günahını temizler miydi o dev dalgalar sence!?<br />Dengele beni! <br />Serzeniş değil bir restin senfonisi</p><p>Seni yaşatan doğayı görmen için<br />En kutsal yerler adım atığın memleketim;<br />İşgaline esirim başımda oyuncak askerlerin&#65533;</p><p><br />Gerçeğin katsayısı çektiğim fotoğraflarda saklı<br />Kendine suikast notları tutan dünyanın evladıyım<br />Reddettim, toprak kanım kadar kaynadı<br />Kraterin ağzında nöbet geçirdi tüm yargılarım<br />Kurar mısın benim için komplolar?<br />Sızar mısın evimin çatlak duvarlarından?<br />Çalar mısın şarkım kadar içimdeki halkı?<br />Kandırıp onları da barkodlayıp satar mısın?<br />Bir zamanlar, <br />Gerçekmiş inançlar <br />Gerçekmiş eridiğimiz kadar şu plastik dünyada <br />Kalan biziz; Artık olduk, arttı kaoslar!<br />Gecenin diğer adı benim, yanıma gel Ay dolunca.<br />Kapat gözlerini uzaklaş bu sahtelikten<br />Sıyır tenini tüm şu görsel terimlerden<br />Adım, tavrım ve dansım<br />Seninle daimi<br />Çalsın bırak dünya yanarken bu şarkım..</p></p></body></html>
