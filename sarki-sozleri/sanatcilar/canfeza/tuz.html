<!DOCTYPE html><html><head><title>Tuz - Canfeza - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Tuz</h1><p><a href="/sarki-sozleri/sanatcilar/canfeza/index.html">Canfeza</a></p><p><p>Seni ölümle eş zamanlı sevdim ben inan.<br />Çünkü sevdim eş zamanla ölmüş oldu dimağ.<br />Beni bıraktığın yerde bir ben bıraktım git al.<br />Bulacağın ben değilim,yalnızca bir sükût bin ah.</p><p>Hatalarıma bakıp beni tanıdığını sananlar.<br />Hatalarını anlayacaklar mutlaka zamanla.<br />İş işten geçmiş olacak,bedenim toprak.<br />Ruhumu taze bir nar ağacından topla.</p><p>Çekirdeklerimi tükür devrildiğim kumlara.<br />Hayat göz yaşlarımla doldurduğum kumbaram.<br />Umut,acı,keder,hüzün biriktirdim.<br />Sende de varsa aşk için gereken başka bir şey sun bana.</p><p>Ben gölü seven ateş,sen çölü seven yağmur'um.<br />Sen sufinin neyi,ben bir cariyenin tamburu.<br />Bastığım her yerde izini aradığımdan kamburum.<br />Ben kesesinde aşk taşıyan tecrübesiz kanguru.</p><p>Şarabı saki taşır,keş cebinde afyonu.<br />Şarap aşığın afyon da zavallının papyonu.<br />Hayat bana sevgi bana vuslat bana,acı bana.<br />Acı bana sana çarpan yağmur yüklü kamyonum.</p><p>Yollara saçılırsa yağmurdan yüküm.<br />Kalbimi katlederim damarlarını büküp.<br />Beni bağlı olduğum bu okyanustan sökün.<br />Yahut sende ardım sıra okyanusa dökül.</p><p>Bu şehir keşiş dağının eteklerinde yaşar.<br />Kurban olayım eteklerine topladığın taşa.<br />Orman insana ve hatta taş yılana yaşam.<br />Aşk ateşten olur,şiir aşkı tutan maşa.</p><p>Terin yakar gözlerimin bebeklerini.<br />Önemli olan nereye gittiğin değil ne kadar beklediğindir.<br />Karşılaşırız mutlaka bir ara.<br />Eski sen değilsin diyorsun,evet değilim.</p><p>Hafif bir rüzgar okşuyor varlığımı.<br />Yüzü aklımda değil artık yalanlarına kandığımın.<br />Bi can borcum olsun sana,birgün gelirsen al.<br />Ben herkesin sana aşık senin yalan sandığınım.</p><p><br />Kilitlerimi kır içimden geçmişini topla.<br />Geçmişimde var olan hiç bir günahtan korkmam.<br />Her nesne küf tutuyor,unutulur zamanla.<br />Beni bulduğun o sandıktan rutubetimi kokla.</p><p>Yaşamadıkça seni, yazamıyor şu elim.<br />Yazamadıkça elim, yaşayamıyor seni.<br />Mesele bizle alakalı ben ve sen değil.<br />Sayıyorum ölüme doğru senden geri.</p><p>Hep bir adım gerindeyim, <br />Sebeptir adın derindeyim.<br />Serin değil, kadın gemimdeyim.<br />Dalgalar derinde gir, biliyorum bu okyanusla bağını ey nehir!<br />Gökyüzünden seyredin..</p><p>Başım dik yürüdükçe, sana takıldım.<br />Seni sevmek kalbin işi sanat akıldır.<br />Sanattan önce de vardı sana takıntım.<br />Beni sevenler seni sevmesinden ötürü sanata kıldır.</p><p>Koca sevdam nasıl sanata sığdı? kırdım.<br />Üstünden ömür geçti aramızdaki son lakırdının.<br />Kırdım, parçaladım aşkı sanata sığdırdım.<br />Havaya uçurdum barutla gök bakırdı.</p><p>Geri dön, bana doğru geliyorsan.<br />Ben gelirim, bana yakışmaz seni yormak.<br />Çık gel, halâ gelmeyi deniyorsan.<br />Fazla bekledik, adil değil seviyorsak.</p><p>İnsanlar bilmeden konuşmakta uzmandır.<br />Soğuk bakışlarda yürüdüm yollarım buzlandı.<br />Ayaklarım kaydı düştüm, kalktım yükü omuzlandım.<br />Göz yaşımın tatlılığı tuzdandır.</p><p>Onlar bilmiyorlar her şeyi duydum.<br />Sarhoş ve deli hakkımda tek söylenen buydu.<br />Gücenmedim daha da fazla içtim aşkı, şarabı.<br />Nerede görülmüş avından vazgeçtiği kurdun?</p><p>Beni gören sen sanır,sen misin bana tanım?<br />Dizlerinde yatarım çünkü sensin benim vatanım.<br />Toprağına daldırırken aklı ziyan kafamı,<br />Ben beni bir sen uğruna bir deliye satanım.</p></p></body></html>
