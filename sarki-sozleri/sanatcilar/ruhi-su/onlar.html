<!DOCTYPE html><html><head><title>Onlar - Ruhi Su - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Onlar</h1><p><a href="/sarki-sozleri/sanatcilar/ruhi-su/index.html">Ruhi Su</a></p><p><p>Onlar ki toprakta karınca, suda balık,<br />Havada kuş kadar çokturlar;<br />Korkak, cesur, hakim ve çocukturlar<br />Kahreden ve yaratan ki onlardır,<br />Destanımızda yalnız onların maceraları vardır.</p><p>Onlar ki uyup, hainin iğvasına<br />Sancaklarını elden yere düşürürler<br />Ve düşmanı meydanda koyup kaçarlar evlerine<br />Ve bir nice mürtede hançer üşürürler<br />Ve yeşil bir ağaç gibi gülen<br />Ve merasimsiz ağlayan,<br />Ve ana avrat küfreden ki onlardır<br />Destanımızda yalnız onların maceraları vardır.</p><p><br />Demir, kömür ve şeker<br />Ve kırmızı bakır<br />Ve mensucat<br />Ve sevda ve zulüm ve hayat<br />Ve bilcümle sanayi kollarının<br />Ve gökyüzü ve sahra ve mavi okyanus<br />Ve kederli nehir yollarının,<br />Sürülmüş toprağın ve şehirlerin bahtı<br />Bir şafak vakti değişmiş olur,<br />Bir şafak vakti karanlığın kenarından onlar ağır Ellerini<br />Toprağa basıp doğruldukları zaman.</p><p>En bilgin aynalara en renkli şekilleri aksettiren onlardır.<br />Asırda onlar yendi, onlar yenildi.<br />Çok sözler edildi onlara dair ve onlar için,<br />Zincirlerinden başka kaybedecek şeyleri yoktur denildi.</p></p></body></html>
