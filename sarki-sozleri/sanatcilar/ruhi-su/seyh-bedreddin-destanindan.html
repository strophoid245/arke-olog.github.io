<!DOCTYPE html><html><head><title>Şeyh Bedreddin Destanı'ndan - Ruhi Su - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Şeyh Bedreddin Destanı&#39;ndan</h1><p><a href="/sarki-sozleri/sanatcilar/ruhi-su/index.html">Ruhi Su</a></p><p><p>Yağmur çiseliyor, <br />Serez'in esnaf çarşısında <br />yağmur çiseliyor. <br />korkak <br />yavaş sesle <br />bir ihanet konuşması gibi. </p><p>Yağmur çiseliyor, <br />beyaz ve çıplak mürted ayaklarının <br />ıslak ve karanlık toprağın üstünde koşması gibi. </p><p>Yağmur çiseliyor, <br />Serez'in esnaf çarşısında, </p><p>bir bakırcı dükkanının karşısında <br />Bedreddin'im bir ağaca asılı. <br />Yağmur çiseliyor, <br />Gecenin geç ve yıldızsız bir saatidir. <br />Ve yağmurda ıslanan <br />yapraksız bir dalda sallanan şeyhimin <br />çırılçıplak etidir. </p><p>Yağmur çiseliyor, <br />Serez çarşısı dilsiz, <br />Serez çarşısı kör. <br />Havada konuşmamanın, görmemenin kahrolası hüznü <br />Ve Serez çarşısı kapatmış elleriyle yüzünü. </p><p>Yağmur çiseliyor.</p></p></body></html>
