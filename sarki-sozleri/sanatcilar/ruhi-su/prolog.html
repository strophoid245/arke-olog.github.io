<!DOCTYPE html><html><head><title>Prolog - Ruhi Su - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Prolog</h1><p><a href="/sarki-sozleri/sanatcilar/ruhi-su/index.html">Ruhi Su</a></p><p><p>Bir Oba Kalkıp Da Yola Koyuldu Mu <br />Hayvanların Çanları Başlarmış Konuşmaya! <br />Önde Giden Devenin Çanı: <br />Benim Ağam Zenginnndir! Benim Ağam Zenginnndir! <br />Diye Ötermiş. <br />Ortada Giden Devenin Çanı: Neden Neden Neden Neden ? <br />Diye Ötermiş. <br />Arkadan Gelen Devenin Çanı Da: Ondan Bundan <br />Ondan Bundan Ondan Bundan Ondan Bundan <br />Diye Ötermiş... <br />Bizim Bu Ozan Dilimiz, Doğru Gören Doğru Söyleyen <br />Sazımız, Dertlilere Derman Arayan Şaman Dualarından Beri <br />Böyle Yargılayıp Geliyor... <br />Aldı Alaca Dağın, Kara Dağın Akan Suların Ayincisi. <br />Hem Ayincisi, Hem De Oyuncusu Olan Şaman Kocası. <br />Bakalım Ne Dedi: <br />Allah, Bismillah! Ey Tanrım Yanıldığımda Bana Yardım <br />Et! Ey Kopuzum! Doğru Gör, Doğru Söyle! <br />Üyengi Ağacının Kökünden Oyarak Aldığım Kopuzum! <br />Kızıl Çalı Tobulgadan Perdelerini Yaptığım Kopuzum! <br />Yürük Atın Kuyruğundan Tel Yaptığım Kopuzum! <br />Doğru Gör, Doğru Söyle! <br />Söylenene Uymazsan Kulaklarını Burarım! <br />Seni Yere Çalarım! Oynayıp Durduğum Andır Bu An! <br />Çam Kopuzumu Elime Aldım. Su Yılanı Gibi Dolandım <br />Döndüm... Deyip Kesti. <br />At Ayağı Çabuk, Ozan Dili Çevik Olur Derler. <br />Biz Gelelim Kara Hoca’nın Oğlu Dedem Korkut’a. <br />Dedem Korkut’tan Bir Yiğit Damar Sürüp Getirelim <br />Köroğlu’na. Aldı Çardaklı Çamlıbel’in Kırk Delisinden Biri, <br />Yusuf’un Oğlu Koç Köroğlu. <br />Bakalım O Da Nasıl Bir Öğüt Verdi, Ne Söyledi:</p></p></body></html>
