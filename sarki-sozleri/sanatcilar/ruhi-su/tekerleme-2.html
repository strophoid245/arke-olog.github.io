<!DOCTYPE html><html><head><title>Tekerleme 2 - Ruhi Su - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Tekerleme 2</h1><p><a href="/sarki-sozleri/sanatcilar/ruhi-su/index.html">Ruhi Su</a></p><p><p>Çiçeğe arı, arıya asel<br />Abdala boru, boruya gazel<br />Şaire türkü, türküye güzel<br />Güzele gerdan, ne güzel uymuş</p><p>Kediye sıçan, sıçana kovuk<br />Meclise kelam, kelama doruk<br />Hastaya çorba, çorbaya koruk<br />Koruğa havan, ne güzel uymuş</p><p>Kapıya kilit, kilide miftah<br />Dervişe hırka, hırkaya külah<br />Kahveye yaran, yarana meddah</p><p>Meddaha yalan, ne güzel uymuş</p><p>Yayana atlı, atlıya koşu,<br />Dallıya kuşak, kuşağa poşu,<br />Sohbete helva, helvaya turşu<br />Turşuya soğan, ne güzel uymuş</p><p>Yağlığa nakış, nakışa ipek<br />Üstada hüner, hünere emek<br />Levni'ye güzel, güzele döşek<br />Döşeğe yorgan, ne güzel uymuş</p></p></body></html>
