<!DOCTYPE html><html><head><title>Çıktım Yücesine Seyran Eyledim - Ruhi Su - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Çıktım Yücesine Seyran Eyledim</h1><p><a href="/sarki-sozleri/sanatcilar/ruhi-su/index.html">Ruhi Su</a></p><p><p>Çıktım yücesine seyran eyledim <br />Gönül eğlencesi küstü bulunmaz <br />Dostlar bizden muhabbetin kaldırmış <br />Hiçbir ikrarında ahdi bulunmaz </p><p>Zülüfler top top olmuş cığalı <br />Rakiplerin Hat'tan olmuş zevali <br />Bir günahkar kulum doğdum doğalı <br />Günahkar kulunun dostu bulunmaz </p><p>Hani benim ile lokma yiyenler <br />Canı başı dost yoluna koyanlar <br />Sen ölmeden ben ölürüm diyenler <br />Dostlar da geriye kaçtı bulunmaz </p><p><br />Yine kırcılandı dağların başı <br />Durmuyor akıyor gözümün yaşı <br />Vefasız elinden gitse bir kişi <br />Hakikat deminde desti bukunmaz </p><p>Biz de gezer idik irfanda sazda <br />Bile bulunurduk cemde niyazda <br />Bize de gel oldu kanlı Sivas'ta <br />Hızır Paşa bizi astı bulunmaz </p><p>Pir Sultan Abdal'ım destim damanda <br />İsmim Koca Haydar neslim Yemen'de <br />Garip başa bir hal gelse zamanda <br />Orda her kişinin dostu bulunmaz</p></p></body></html>
