<!DOCTYPE html><html><head><title>Bir At Gördüm Silistrenin İlinde - Ruhi Su - Şarkı Sözleri - Arkeolog</title><meta charset="utf-8"/><script src="/assets/script.js"></script></head><body><h1>Bir At Gördüm Silistrenin İlinde</h1><p><a href="/sarki-sozleri/sanatcilar/ruhi-su/index.html">Ruhi Su</a></p><p><p>Bir at gördüm Silistre'nin ilinde<br />Elma gözlü kız perçemli Kırat gel<br />Ne bend'oldun lekelerin elinde<br />Elma gözlü kız perçemli Kırat gel</p><p>Kır'ı binmek iyi gelir uğura<br />Hay edende dağı taşı devire<br />Başı küçük boynu benzer puhura<br />Elma gözlü kız perçemli Kırat gel</p><p>Büyüktür gövdesi küçüktür başı<br />Altıdan yediye gidiyor yaşı<br />Çardaklıçamlı'da küçük kardeşi<br />Elma gözlü kız perçemli Kırat gel</p><p>Felek aldı devranımı demimi<br />Ya ben kime gidem imdada bilmem<br />Aşkın deryasına saldı gemimi<br />Çalkanıp çıkmaya bir ada bilmem</p><p><br />Kement attım dala ben<br />Düştüm haldan hala ben<br />Çöp deşirdim yuva yaptım<br />Uçamadım bala ben</p><p>Ben feleği dost bilirdim<br />Bağladı kollarım benim<br />Eser iken esmez oldu<br />Serimde tellerim benim</p><p>Pünhanım çağırır hazır ve nazır<br />Yetiş imdadıma boz atlı Hızır<br />Kefenim dikildi tabutum hazır<br />Kabirim kazıldı nerede bilmem</p><p>Güven gez güven gez<br />Dağda olur güven gez<br />Ne devlete bel bağla<br />Ne varlığa güven gez</p><p>Dedi, Köroğlu hikayesi burada bitti. İşte böylece, Şaman dualarından Dedem Korkut'a, Dedem Korkut'tan Köroğlu'na, Yunus Emre'ye, Pir Sultan Abdal'a, Karacaoğlan'a, Dadaloğlu'na, ondan ona ondan ona, ondan da çağımızın büyük ozanlarına sürüp geldi bu güzel dil. Hep doğru gördü, doğru söyledi bu telli Kur'an</p><p>Onlar yalnız bize bu dünyayı sevdirmekle kalmadılar, daha mutlu ve daha adil bir dünyanın geleceğini de söylediler. Belki o dünyayı görmediler ama, görmüşçesine söylediler</p></p></body></html>
