<!DOCTYPE html><html><head><title>Kadınlarımız - Ruhi Su - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Kadınlarımız</h1><p><a href="/sarki-sozleri/sanatcilar/ruhi-su/index.html">Ruhi Su</a></p><p><p>Ayın Altında Kağnılar Gidiyordu. <br />Kağnılar Gidiyordu Akşehir Üstünden Afyon’a Doğru. <br />Toprak Öyle Bitip Tükenmez. <br />Dağlar Öyle Uzakta, <br />Sanki Gidenler Hiçbir Zaman <br />Hiçbir Menzile Erişmeyecekti. <br />Kağnılar Yürüyordu Yekpare Meşeden Tekerlekleriyle. <br />Ve Onlar <br />Ayın Altında Dönen İlk Tekerlekti. <br />Ayın Altında Öküzler <br />Başka Ve Çok Küçük Bir Dünyadan Gelmişler Gibi <br />Ufacık, Kısacıktılar <br />Ve Pırıltılar Vardı Hasta, Kırık Boynuzlarında <br />Ve Ayakları Altında Akan <br />Toprak <br />Toprak <br />Ve <br />Topraktı <br />Gece Aydınlık Ve Sıcak <br />Ve Kağnılarda Tahta Yataklarında <br />Koyu Mavi Humbaralar Çırılçıplaktı. <br />Ve Kadınlar <br />Birbirlerinden Gizleyerek <br />Bakıyorlardı Ayın Altında <br />Geçmiş Kafilelerden Kalan Öküz Ve Tekerlek Ölülerine. <br />Ve Kadınlar <br />Bizim Kadınlarımız: <br />Korkunç Ve Mübarek Elleri, <br />İnce, Küçük Çeneleri, Kocaman Gözleriyle <br />Anamız, Avradımız, Yarimiz <br />Ve Sanki Hiç Yaşamamış Gibi Ölen <br />Ve Soframızdaki Yeri Öküzümüzden Sonra Gelen <br />Ve Dağlara Kaçırıp Uğrunda Hapis Yattığımız <br />Ve Ekinde, Tütünde, Odunda Ve Pazardaki <br />Ve Karasabana Koşulan <br />Ve Ağıllarda <br />Işıltısında Yere Saplı Bıçakların <br />Oynak, Ağır Kalçaları Ve Zilleriyle Bizim Olan <br />Kadınlar <br />Bizim Kadınlarımız <br />Şimdi Ayın Altında <br />Kağnıların Ve Hartuçların Peşinde <br />Harman Yerine Kehribar Başaklı Sap Çeker Gibi <br />Aynı Yürek Ferahlığı, <br />Aynı Yorgun Alışkanlık İçindeydiler. <br />Ve On Beşlik Şarapnelin Çeliğinde <br />İnce Boyunlu Çocuklar Oynuyordu. <br />Ve Ayın Altında Kağnılar <br />Yürüyordu Akşehir Üstünden Afyon’a Doğru</p></p></body></html>
