<!DOCTYPE html><html><head><title>Masalların Masalı - Ruhi Su - Şarkı Sözleri - Arkeolog</title><meta charset="utf-8"/><link rel="stylesheet" href="/assets/style.css"/><script src="/assets/script.js"></script></head><body><h1>Masalların Masalı</h1><p><a href="/sarki-sozleri/sanatcilar/ruhi-su/index.html">Ruhi Su</a></p><p><p>Su başında durmuşuz  <br />çınarla ben.  <br />Suda suretimiz çıkıyor  <br />çınarla benim.  <br />Suyun şavkı vuruyor bize  <br />çınarla bana.  <br />Su başında durmuşuz  <br />çınarla ben, bir de kedi.  <br />Suda suretimiz çıkıyor  <br />çınarla ben, bir de kedinin.  <br />Suyun şavkı vuruyor bize  <br />çınara, bana, bir de kediye.  <br />Su başında durmuşuz  <br />çınar, ben, kedi, bir de güneş.  <br />Suda suretimiz çıkıyor  <br />çınarın, benim, kedinin, bir de güneşin.  <br />Suyun şavkı vuruyor bize  <br />çınara, bana, kediye, bir de güneşe.  <br />Su başında durmuşuz  <br />çınar, ben, kedi, güneş, bir de ömrümüz.  </p><p>Suda suretimiz çıkıyor  <br />çınarın, benim, kedinin, güneşin, bir de ömrümüzün.  <br />Suyun şavkı vuruyor bize  <br />çınara, bana, kediye, güneşe, bir de ömrümüze.  <br />Su başında durmuşuz.  <br />Önce kedi gidecek  <br />kaybolacak suda sureti.  <br />Sonra ben gideceğim  <br />kaybolacak suda suretim  <br />Sonra çınar gidecek  <br />kaybolacak suda sureti.  <br />Sonra su gidecek  <br />güneş kalacak,  <br />Sonra o da gidecek.  <br />Su başında durmuşuz  <br />Su serin  <br />Çınar ulu  <br />Ben şiir yazıyorum  <br />Kedi uyukluyor  <br />Güneş sıcak  <br />Çok şükür yaşıyoruz  <br />Suyun şavkı vuruyor bize  <br />Çınara, bana, kediye, güneşe, bir de ömrümüze.</p></p></body></html>
